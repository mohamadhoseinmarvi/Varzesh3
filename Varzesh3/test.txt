برای بازی های بعدی رئال مادرید کاملا آماده امتیبو کورتوا، دروازه بان بلژیکی رئال مادرید از برقراری دوباره تمرینات ابراز رضایت کرد.به گزارش "ورزش سه"، مسابقات لالیگا نیز مانند دیگر کشورهای معتبر اروپایی از چند هفته دیگر آغاز خواهد شد و رئال مادرید کورس دشواری با بارسلونا برای فتح عنوان قهرمانی خواهد شد. تیبو کورتوا که پیش از تعطیلی مسابقات در حال سپری کردن یکی از بهترین فصول خود بود، مدعی شد شرایطش به قدری خوب است که به طور کامل آماده بازی های پیش رو خواهد بود.

تیبو کورتوا به سایت رسمی یوفا گفت: "ما بازیکنان تمایل زیادی برای بازگشت به تمرینات رئال مادرید داشتیم و حالا شرایط برای همه ما خیلی خوب پیش می رود. البته شرایط تمرین در هفته اول عجیب بود، زیرا مجبور بودیم به صورت جداگانه کار کنیم، اما در چند هفته گذشته و با برگزاری تمرینات به صورت گروهی توانسته ایم کارهای بیشتری انجام دهیم.

همچنین در این مدت من توانسته ام با توپ هم کار بکنم و از این کار صرف نظر نکرده ام. در اولین جلسه تمرینی بعد از دو ماه فهمیدم که هیچ چیزی را از دست نداده ام. به همین دلیل احساس می کنم برای مسابقاتی که پیش روی رئال مادرید خواهد بود، از آمادگی کامل برخوردار هستم."دکتر کرونا گرفته برعلیه کووید 19(عکس)دکتر ستوده پزشک استقلال این روزها مثل همیشه در تمرینات استقلال بر اوضاع ضد کرونایی نظارت دارد.به گزارش "ورزش سه" دکتر ستوده پزشک محبوب استقلال که در اوج شیوع کرونا در ماه فروردین به این بیماری مبتلا شده بود و در بیمارستان آتیه محل خدمت پزشکی خود  تا بهبودی کامل بستری شده بود و بعد از بهبودی از شرایط سخت آن روزها و دشواری های بیماران مبتلا به کووید 19سخن گفته بود این روزها بر روند رعایت دقیق پروتکل های بهداشتی باشگاه استقلال نظارت کاملی دارد تا بازیکنان استقلال بدون دغدغه نسبت به آماده سازی خود تا شروع لیگ اقدام نمایند.

همانطور که در تصویر مشخص است دکتر ستوده در کنارتونل ضد عفونی آخرین توصیه ها را به شیخ دیاباته به جهت رعایت دقیق نکات  بهداشتی اعلام می نماید تا در صورت منفی شدن تست او بتواند از فردا در کنار سایر بازیکنان تمرینات خود را شروع نماید.ما هفت نفر و هفت قهرمانی پرسپولیس (عکس)بازیکنان پرسپولیس در پایان تمرین امروز دست به ابتکار جالبی همراه با کری‌ خاص خود زدند.به گزارش “ورزش سه”، گروه هفت با قهرمانی در پرسپولیس؛ این پیامی بود که امروز سیدجلال حسینی، کمال کامیابی‌نیا، علیرضا بیرانوند، محمد انصاری، علی علیپور و محسن ربیع خواه در کنار بوژیدار رادوشوویچ با نمایش عدد هفت به جا گذاشتند.

موفقیت‌های پرسپولیس با برانکو ایوانکوویچ از لیگ برتر در فصل شانزدهم استارت خورد و آنها با سه قهرمانی پیاپی لیگ برتر برتر، یک قهرمانی جام حذفی و سه سوپرکاپ به تیمی بی رقیب تبدیل شدند که البته در فصل جاری نیز با اختلاف ۱۰ امتیازی در صدر، شانس رسیدن به پوکر را برای خود قائل هستند.

* بوژیدار رادوشوویچ به دلیل حضور در بخش پزشکی در این عکس در پایان تمرین غایب بود تا لیست هفت نفره - هفت قهرمانی سرخ‌ها را با یک خلا همراه کند.

ستاره‌های باسابقه پرسپولیس در پایان تمرین امروز اینچنین به کری پرداختند و البته شاید نکته جالب توجه این فریم این باشد که از لیگ شانزدهم تاکنون که آنها به قهرمانی دست یافته‌اند، تنها این جمع ۷ نفره در آن حاضر هستند و ترکیب سرخ‌ها نیز با تغییرات بزرگی همراه بوده است.

دو دروازه‌بان، دو بازیکن از خط دفاعی، دو هافبک دفاعی و در نهایت یک مهاجم، یادگار از سکوی قهرمانی فصل شانزدهم تا به امروز است که توانسته‌اند در این فصل نیز سرخ‌ها را همراهی کنند. البته از این جمع نیز بیرانوند فصل آینده به طور قطع لژیونر خواهد شد و یحیی گل‌محمدی امیدوار است ثبات تیم را در کنار انگیزه بالای دیگر شاگردانش را برای دستیابی به موفقیت‌های بیشتر حفظ کند. جایی که باید دید بزرگترین رویای آنها یعنی رسیدن به قهرمانی آسیا را نیز محقق خواهند کرد یا خیر.زیدان برای نجات فوتسال وارد عمل شدزین الدین زیدان برای نجات فوتسال در سرزمین مادرش اش وارد عمل شده است.به گزارش "ورزش سه"، زین الدین زیدان دادخواستی را برای نجات امکانات رشته فوتسال در فرانسه را امضا کرده است. این ورزش علیرغم مشکلات ناشی از شیوع ویروس کرونا همچنان به کار خود ادامه می دهد. هدف از این دادخواست برگزاری بازی ها در شرایط رعایت پروتکل عدم تماس است، اما در صورت وجود این عدم امکان، حداقل شرایطی اجاره دادن تسهیلات برای سایر فعالیت ها ایجاد شود.

زیزو در این خصوص گفت: "من فوتبال بازی کردن را در خیابان آغاز کرده و شور و اشتیاقم برای این ورزش را با هم محلی هایم تقسیم کردم و با آنها احساس نزدیکی داشتم. به همین دلیل پشتیبانی از فوتسال، ورزشی که در آن سبک بازی و نکات تکنیکی را یاد می گیرید و متوجه می شوید که چقدر این ورزش می تواند در زندگی روزمره احساس شادی ایجاد کند، اهمیت زیادی دارد."

این تنها باری نیست که زیدان از فوتسال حمایت کرده، او در گذشته در مسابقات خیرخواهانه مختلف شرکت کرده و همچنین دو مرکز را در فرانسه با نام Z5 افتتاح کرده است. این دادخواست همچنین توسط بازیکنان مشهوری از جمله بنجامین مندی، وسام بن یدر، دیارا و رابرت پیرس نیز امضا شده است.سالن وزنه اختصاصی استقلال در شمال تهران (عکس)مدیرعامل استقلال امروز با یک مجموعه ورزشی در شمال شهر تهران قرار داد امضا کرد.به گزارش ''ورزش سه''، استقلال در سال های گذشته همیشه برای برگزاری تمرینات بدنسازی خود با مشکلاتی روبرو بوده است و بازیکنان این تیم برای برکزاری  هر نوبت از  جلسات تمرینی خود مجبور بودند به یک نقطه از تهران بروند.

با این حال احمد سعادتمند امروز با مجموعه ورزشی سام فیت واقع در خیابان اقدسیه تهران قرار داد امضا کرد تا این مشکل تا پایان فصل آینده حل شود.

به گفته احمد سعادتمند استفاده از این مجموعه ورزشی برای استقلال هزینه ای نخواهد داشت و آبی ها به صورت رایگان از آن استفاده می کنند.عقده گشایی دورتموند مقابل تیم ته جدولی!دورتموند با غلبه بر پادربورن فاصله ای را با صدر جدول به هفت امتیاز کاهش داد.به گزارش "ورزش سه"، دورتموند که هفته گذشته با شکست مقابل بایرن مونیخ با فتح این فصل بوندسلیگا فاصله گرفته بود، امشب در خانه پادربورن ته جدولی با نتیجه 1-6 به برتری دست یافت تا هفته های آتی فصل با جذابیت دنبال شود. جالب اینجاست هر هفت گل این دیدار در نیمه دوم به ثمر رسید.

دورتموند بازی را بهتر آغاز کرد و در دقایق ابتدایی می توانست توسط تورگان هازارد به گل دست یابد، اما ضربه او از زاویه بسته سمت راست با مهار دروازه بان پادربورن همراه شد. در دقیقه 26 گریرو تا آستانه باز کردن دروازه پادربورن پیش رفت، اما ضربه او در محوطه در آستانه ورود به دروازه توسط دراگر، مدافع پادربورن دفع شد.

در اواخر نبمه اول و روی ارسال زمینی و تماشایی اشرف حکیمی از سمت راست، برانت در محوطه جریمه صاحب موقعیت بسیار خوبی شد، اما ضربه او از بالای دروازه پادربورن به بیرون رفت تا نیمه نخست با تساوی بدون گل به اتمام برسد.

در همان ابتدای نیمه دوم و روی ارسال زمینی سانچو، دورتموند تا آستانه زدن گل اول پیش رفت، اما ضربه هازارد در دهانه دروازه با اختلاف کمی به بیرون رفت.

اما حملات دورتموند نتیجه داد و این تیم در دقیقه 55 به گل اول رسید. روی پاس امره جان از سمت چپ، توپ بعد از دفع مدافعان پادربورن در مقابل دروازه به تورگان هازارد رسید و او به راحتی موفق به گلزنی شد.

اما سه دقیقه بعد دورتموند به گل دوم هم دست یافت. برانت در دهانه دروازه پاس فوق العاده ای را برابر سانچو فراهم کرد تا او نیز به سادگی دروازه پادربورن را باز کند.

اما حریف خیلی زود در صدد جبران برآمد. در دقیقه 69 پادربورن روی هند امره جان صاحب یک ضربه پنالتی شد که هونمیر آن را تبدیل به گل کرد و اختلاف به حداقل رسید.

اما دورتموند خیلی زود گل سوم را به ثمر رساند. ارسال زمینی گریررو از سمت چپ درون محوطه به سانچو رسید و او با یک ضربه دقیق به گوشه دروازه، گل سوم را نیز به ثمر رساند.

اما این پایان کار نبود و در دقیقه 85 و روی پاس اشملزر، اشرف حکیمی ستاره مراکشی دورتموند در سمت راست محوطه صاحب توپ شد و با یک ضربه زمینی و دقیق زننده گل چهارم تیمش لقب گرفت.

در دقیقه 89 و روی پاس زمینی اکسل ویتسل، اشملرز در دهانه دروازه و به راحتی موفق به گلزنی شد. دو دقیقه بعد این بار جیدون سانچو در موقعیتی تک به تک موفق به گلزنی شد تا در نهایت دورتموند با نتیجه 1-6 پادربورن را مغلوب کند.عبدی: فوتبالیست‌ها و مردم عادی چه تفاوتی دارند؟هافبک گل‌گهر سیرجان معتقد است باید برنامه بازی‌های لیگ برتر اجرا شود.به گزارش "ورزش سه"، مهرداد عبدی درباره آخرین وضعیت جسمانی خود اظهار کرد: حدود ۱۰ روز قبل در اولین تستی که از ما گرفته شد، جواب آزمایش من و چند نفر دیگر در تیم، مثبت اعلام شد ولی خوشبختانه در دومین و سومین تستی که گرفتند، جواب آن منفی بود.

او ادامه داد: به نظرم جواب آزمایش اول من اشتباه بود که اجازه نداد یک هفته تمرین کنم، وگرنه مگر امکان دارد در فاصله ۵ روز دو تست دیگر بگیرند و جواب آنها منفی و متفاوت از آزمایش اول باشد؟ به شخصه نسبت به تست اولیه‌ای که دادیم، شک دارم و جواب آن را درست نمی‌دانم.

هافبک گل‌گهر سیرجان با اشاره به حضورش در تمرینات گروهی ابراز کرد: با مجوز کادر پزشکی تیم، امروز دوباره به تمرینات تیم برگشتم و خدا را شکر بدون مشکل خاصی کارم را انجام دادم. امیدوار هستم تا پایان فصل هم با مسئله خاصی روبه‌رو نشوم و بتوانم برای تیمم مثمر ثمر کار کنم.

عبدی در مورد تعطیلی یا ادامه مسابقات لیگ برتر عنوان کرد: به نظرم نباید تعطیل شود و اصلا دلیلی ندارد که این کار صورت بگیرد. مگر ما فوتبالیست‌ها با مردم عادی تفاوت خاصی داریم؟ همه ما جزو این جامعه هستیم و در خیابان تردد می‌کنیم. می‌بینیم مردم برای کسب درآمد مجبور هستند در محل کارشان حضور پیدا کنند. کار ما هم فوتبال بازی کردن است و مشکلی با برگزاری لیگ برتر نداریم.

او یادآور شد: کرونا حداقل تا یک یا دو سال آینده خواهد بود؛ آیا در این شرایط باید همه چیز را تعطیل کرد؟ می‌شود بی‌خیال فوتبال شد؟ به شخصه علاقه دارم هرچه زودتر بازی‌ها برگزار شود تا بتوانیم به روند خوبی که در نیم‌فصل دوم داشتیم، ادامه دهیم و به نیمه بالای جدول برسیم.ستاره دورتموند و تقدیم گل به جرج فلوید! (عکس)جیدون سانچو، ستاره انگلیسی دورتموند جشن شادی جالبی بعد از گلزنی مقابل پادربورن نشان داد.به گزارش "ورزش سه"، مرگ جرج فلوید شهروند سیاهپوست آمریکایی به دست پلیس آمریکا و انتشار تصاویر دلخراش زمان رخ دادن این حادثه باعث بروز جنجال های فراوانی در خود این کشور و اقسار نقاط دنیا شده و واکنش بسیاری را برانگیخته است.

در این روزها از هشتگ "عدالت برای جرج فلوید" به کرات در شبکه های اجتماعی استفاده می شود و جیدون سانچو نیز بعد از باز کردن دروازه پادربورن در بازی امشب از لباسی برای جشن شادی استفاده کرد که چنین عبارتی روی آن درج شده بود.

البته عصر امروز مارکوس تورام، مهاجم گلادباخ نیز بعد از گلزنی مقابل یونیون برلین از ژست مرسوم به قصد عدالت خواهی برای سیاه پوستان استفاده کرد و به نظر می رسد بازی های امروز بوندسلیگا تحت تاثیر اتفاقی دلخراشی بود که چند روز قبل برای جرج فلوید رخ داد.مهر غیرقابل فروش بارسلونا روی مدافع فرانسویبارسلونا قصدی برای فروش کلمنت لانگله، مدافع فرانسوی و 25 ساله اش ندارد.به گزارش "ورزش سه"، عملکرد خوب کلمنت لانگله در سال های اخیر باعث ابراز علاقه برخی تیم های بزرگ به خرید این بازیکن شده است. در دوران حضور کیکه ستین، او در برخی بازی ها نیمکت نشین بود و همین موضوع شایعات جدایی کلمنت لانگله را افزایش داده، اما اسپورت مدعی شد او در نوکمپ ماندنی خواهد بود.

کلمنت لانگله تا سال 2023 با بارسا قرارداد دارد، اما دستمزد پایین او در مقایسه با سایر بازیکنان این تیم و سن و سال مناسب لانگله باعث شده بسیاری از باشگاههای بزرگ اروپایی علاقمند به خرید این مدافع فرانسوی باشند، اما بارسا به هیچ عنوان حاضر به فروش لانگله نیست و این موضوع را به اطلاع خود او نیز رسانده است.

پپ گواردیولا فصل جاری مشکلات زیادی را به علت مصدومیت های متوالی مدافعان وسط سیتی تجربه کرد و خواهان خرید کلمنت لانگله است. همچنین اینتر نیز به بارسا پیشنهاد داده برای تسهیل در مسیر انتقال لائوتارو مارتیز حاضر است لانگله را به عنوان بخشی از قرارداد قبول کند، اما پاسخ بارسلونا به این دو تیم منفی بوده و بدین ترتیب به نظر می رسد کلمنت لانگله در سال های آتی نیز به عنوان یکی از بازیکنان بارسا به میدان خواهد رفت.یونایتد و اطمینان به جذب ستاره انگلیسی دورتموندبه نظر می رسد تیم منچستر یونایتد به جذب ستاره انگلیسی دورتموند یعنی جیدون سانچو بسیار امیدوار است.به گزارش "ورزش سه"، عملکرد جیدون سانچو در فصل جاری فوتبال اروپا به قدری خوب بوده که باعث شده بسیاری از تیم‌های بزرگ اروپایی به دنبال جذب این ستاره جوان و تنها ۲۰ ساله باشند. سانچو در این فصل از رقابت‌های بوندسلیگا ۲۶ بازی برای دورتموند انجام داده و موفق به ثبت آمار خارق العاده ۱۴ گل و ۱۶ پاس گل شده است.

از طرف دیگر جیدون سانچو یکی از سوژه های مهم نقل و انتقالاتی در فوتبال اروپا به حساب می آید. بسیاری از باشگاه‌های بزرگ اروپایی مثل رئال مادرید، منچستر یونایتد و لیورپول به جذب این بازیکن علاقه نشان داده اند اما با این حال به نظر می رسد که عزم شیاطین سرخ برای جذب ستاره دورتموند جدی تر باشد.

به نظر می‌رسد که دورتموند برای فروش سانچو مبلغ ۱۰۰ میلیون یورو می خواهد؛ مبلغی که پرداخت آن با توجه به مشکلات اقتصادی به وجود آمده برای باشگاه‌ها ناشی از شیوع ویروس کرونا، امری بسیار دشوار خواهد بود. از طرفی گفته می‌شود که دورتموند قصد دارد قرارداد سانچو را تمدید کند اما با این حال 90min مدعی شده که باشگاه منچستر یونایتد اطمینان دارد که تا پیش از آغاز فصل آینده با ستاره جوان دورتموند قرارداد امضا خواهد کرد.ستاره بارسلونا؛ گزینه جدید یورگن کلوپعثمان دمبله، وینگر فرانسوی بارسلونا مورد توجه لیورپول قرار گرفته است.به گزارش "ورزش سه"، لیورپول قصد دارد در فصل تابستان امسال خط حمله تیمش را تقویت کند و نام های زیادی در این خصوص مطرح شده است. گزینه مورد علاقه یورگن کلوپ را باید تیمو ورنر، مهاجم آلمانی و گلزن لایپزیش دانست، اما باشگاه آلمانی 53 میلیون پوند برای فروش ورنر تقاضا کرده و لیورپول فعلا از جذب او منصرف شده است.

اما نشریه موندو دیپورتیوو مدعی شد در صورت عدم موفقیت در جذب تیمو ورنر، مرسی سایدی ها برای خرید عثمان دمبله اقدام خواهند کرد. دمبله در این سه فصل حضور در بارسلونا نمایش چندان موفقی نداشته و بازی های زیادی را به علت مصدومیت های مختلف از دست داده است.

مشکلات مالی اخیر باعث شده بارسلونا مشکلی برای فروش عثمان دمبله نداشته باشد و حتی اخباری مبنی بر پذیرش پیشنهادی 40 میلیون یورویی برای انتقال ستاره فرانسوی از سوی بارسا نیز شنیده شده است. بارسلونا به دنبال جذب یک گزینه جدید در بخش هجومی است و نام ستاره هایی چون لائوتارو مارتینز یا نیمار در این خصوص مطرح شده است. در صورت ورود یک بازیکن جدید، شرایط برای عثمان دمبله در مسیر قرار گرفتن در ترکیب ثابت بلوگرانا دشوارتر از قبل خواهد شد و ممکن است آنها با لیورپول برای فروش این ستاره جوان به توافق دست یابند.پیشنهاد جذاب PSG برای جذب ستاره لاتزیوبه نظر می‌رسد که پاری سن ژرمن ۶۰ میلیون یورو برای جذب سرگی میلینکوویچ ساویچ از پاری سن ژرمن اقدام خواهد کرد.به گزارش "ورزش سه"، حالا حدود ۵ سال از حضور هافبک صربستانی یعنی سرگی میلینکوویچ ساویچ در سری آ و باشگاه لاتزیو می گذارد. این هافبک ۲۵ ساله طی فصول گذشته یکی از بهترین بازیکنان لاتزیو بوده و همواره نمایش های درخشانی ارائه داده است.

 میلینکوویچ ساویچ در فصل جاری رقابت‌های سری آ نیز یکی از بهترین بازیکنان تیم اینزاگی بوده و در ۲۵ بازی برای این تیم آمار ۴ گل و ۴ پاس گل را به ثبت رسانده است. این هافبک صربستانی طی یکی دو فصل اخیر مورد توجه تیم‌های بزرگ مثل رئال مادرید و یوونتوس قرار گرفته اما نهایتا در لاتزیو ماندگار شده است.

اگرچه هافبک ۲۷ ساله لاتزیو تا سال ۲۰۲۴ با این تیم قرارداد دارد اما با این حال گفته می‌شود که پاری سن ژرمن به شدت شرایط جذب این بازیکن را دنبال می‌کند. حالا و در همین رابطه le10sport مدعی شده که باشگاه فرانسوی قصد دارد برای تقویت خط هافبک خود ساویچ را به خدمت بگیرد و در این راستا نیز می خواهد یک پیشنهاد جذاب و ۶۰ میلیون یورویی به لاتزیو را ارائه دهد.مقصد پیرلوی جدید ایتالیا مشخص شدبه نظر می رسد اینتر مقصد بعدی ساندرو تونالی، ستاره جوان برشا خواهد بود.به گزارش "ورزش سه"، تونالی در فصل جاری عملکرد فوق العاده ای در ترکیب برشا ارائه داده است و به همین دلیل او را آندره پیرلوی جدید فوتبال ایتالیا لقب داده اند. همین عملکرد باعث ابراز علاقه تیم هایی چون بارسلونا، یونایتد و یوونتوس به خرید این ستاره 20 ساله شده، اما گاتزتا دلااسپورت مدعی شد اینتر از بالاترین شانس برای خرید او برخوردار است.

مذاکرات بین اینتر و برشا برای انتقال ساندرو تونالی آغاز شده و اگرچه تا پیش از شیوع ویروس کرونا برشا حدود 50 میلیون یورو برای فروس تونالی درخواست کرده بود، اما حالا و با مشکلات مالی فعلی احتمال حاضر به تخفیف دادن و فروش او با 40 میلیون نیز می شود. تونالی در 23 بازی خود در سری آ در این فصل 5 پاس گل ارسال کرده و یک گل نیز به ثمر رسانده است.

اینتز قصد دارد یک خط میانی ایتالیایی برای فصل بعد تشکیل دهد و تونالی می تواند در کنار بازیکنان جوانی چون نیکو بارلا و استفانو سنسی به میدان برود. پپ ماروتا، مدیر ورزشی اینتر رابطه خوبی با سران برشا دارد و اگر اتفاق خاصی رخ ندهد، تونالی در بازار نقل و انتقالات تابستانی راهی اینتر خواهد شد. این بازیکن احتمالا دستمزدی معادل سالانه 2.5 میلیون یورو در تیم جدیدش دریافت خواهد کرد.تمرین گل گهر با حضور منشا و دیگران(عکس)تیم فوتبال گل گهر امروز عصر در زمین کمپ الیاف اولین تمرین گروهی اش را با حضور تمامی نفراتش برگزار کرد.به گزارش" ورزش سه" امروز گل گهر با حضور تمامی بازیکنانش تمرین کرد. این تیم که هفته گذشته پس از اینکه گفته می شد چند بازیکنش مشکوک به ویروس کرونا هستند ، یک هفته تمریناتش را تعطیل کرد اما بعد از انجام دو تست دیگر و صدور مجوز از سوی فدراسیون پزشکی ورزشی این تیم با تمامی نفراتش تمرین کرد.

در این تمرین بازیکنانی مثل گادوین منشا ، سیداحمد موسوی و مهرداد عبدی به تمرین اضافه شده بودند. در این تمرین البته دیگر بازیکنان بازیکنان مثل تمرین روز گذشته روز با نشاط و با روحیه ای را سپری کردند. بازیکنان گل گهر از جمله مهرداد بایرامی ، علیرضا ابراهیمی، بهنام برزای، یونس شاکری، احمدزنده روح،میلاد فراهانی و ...امروز زیر نظر مجید جلالی دور جدید تمرینات برای برگزاری بازی های باقیمانده لیگ برتر انجام دادند.

از نکات جالت تمرین گل گهر این است که برخی از بازیکنان حسابی در رنگ پوستشان برنزه شده و از از نظر بدنی هم فرم خوبی دارند. مهرداد بایرامی، گادوین منشا ، ابراهیمی و موسوی لااقل از نظر رنگ پوست متفاوت تر از دیگران هستند. البته که مجید جلالی هم اینروزها مرد اول تمرینات تیمش است و او هم از فرم و آمادگی بالایی برخوردار است به طوری که به نظر می رسد در روزهای قرنطینه تمرینات اختصاصی و جدی را پا به پای بازیکنانش انجام داده است.

او با گل گهر یک ماموریت ویژه دارد و آن ماندن برای یک فص دیگر در رقابت های لیگ برتر است. اتفاقی که تا الان افتاده و باید 9 هفته دیگر تداوم داشته باشد. هرچند دو پیروزی مهم برای صنعت نفت و استقلال و همچنین تساوی دقیقه آخری برابر تراکتور و کسب هفت امتیاز از تیم های بالانشین حالا به جلالی و شاگردانش این اعتماد به نفس و انگیزه را هم داده که بتوانند به رتبه های بهتری در جدول فکر کنند.سعادتمند به نکونام: ما هم ۲ خارجی داریم!مدیرعامل باشگاه استقلال به صحبت‌های سرمربی فولاد درباره احتمال عدم حضور در دیدار معوقه دو تیم واکنش نشان داد.به گزارش "ورزش سه"، ساعاتی قبل جواد نکونام اعلام کرد باید آیاندا پاتوسی به ایران برگردد و بعد دیدار فولاد خوزستان مقابل استقلال برگزار شود و سازمان لیگ باید دیدار دو تیم را به تعویق بیاندازد.

احمد سعادتمند، مدیرعامل باشگاه استقلال درباره درخواست رسمی سعید آذری، مدیرعامل باشگاه فولاد برای تعویق دیدار با استقلال اظهار کرد: نه اطلاعی درباره نامه‌ی آقای سعید آذری، دوست خوبم به سازمان لیگ دارم و نه صحبت‌های آقای نکونام عزیز که استقلالی هم هست را شنیده‌ام.

او درباره اینکه نکونام عنوان کرده تا زمان نیامدن پاتوسی به ایران نباید بازی با استقلال برگزار شود، ابراز کرد: ما هم دو بازیکن خارجی داشتیم و هر دو نفر مطالبات زیادی را از گذشته داشتند ولی ما تلاش کردیم و حداقل ۲۰ روز قبل از مسابقات، این عزیزان به جمع ما اضافه شدند. آقای دیاباته از فردا به جمع تیم اضافه می‌شود. البته نباید این موضوعات مطرح شود.

مدیرعامل باشگاه استقلال تصریح کرد: من هم مثل سایر مدیران عامل باشگاه‌های لیگ برتری معتقد هستم که باید تمام مدیران، کادر فنی و سرمربیان تیم‌ها از سوی سازمان لیگ دعوت می‌شدند و در یک جلسه، تمام نظرات برای آغاز، نحوه و زمان برگزاری شنیده می‌شد.

او اضافه کرد: الان برخی از باشگاه‌ها نمی‌توانند پروتکل‌ها را رعایت کنند و به همین دلیل باید در یک جلسه و طی یک خرد جمعی، تصمیم بهتری گرفته می‌شد تا کار را بهتر جلو ببرند.

مدیرعامل باشگاه استقلال درباره اینکه برخی باشگاه‌ها تصمیم به انصراف از لیگ برتر در صورت برگزاری بازی‌ها گرفته‌اند، گفت: می‌بینیم که لیگ ایتالیا هم در حال شروع است.  ما نیز اعتقاد داریم که قهرمان باید در زمین مسابقه مشخص شود. ما یک بازی عقب افتاده داریم و حداکثر امتیازی که می‌توانیم در این فصل به دست آوریم، ۳۰ امتیاز است. به همین خاطر شانس قهرمانی را برای خودمان قائل هستیم.ستاره بارسلونا در مسیر یک رکورد تاریخیآرتورو ویدال، هافبک 32 ساله بارسلونا در مسیر یک رکورد فوق العاده در عرصه باشگاهی قرار دارد.به گزارش "ورزش سه، آرتورو ویدال تنها بازیکنی است که با سه باشگاه مختلف و همچنین در لیگ های بزرگ اروپا به این مهم دست یافته است. این روند در فصل 12-2011 و در دوران حضور ویدال در یوونتوس آغاز شد و تا امروز ادامه دارد. ستاره شیلیایی می تواند این فصل و در لباس بارسلونا برای نهمین بار متوالی عنوان قهرمانی لیگ را فتح کند. سه قهرمانی در یوونتوس، سه جام در بایرن مونیخ و دو لالیگا با لباس بارسلونا، کارنامه خیره کننده ویدال در سال های اخیر بوده است.

آرتورو ویدال در این رابطه گفت: "فتح 9 قهرمانی لیگ پیاپی رویایی خواهد بود، زیرا دستیابی به این رکورد بسیار دشوار است. من هنوز احساس خوبی دارم و به مبارزه و برنده شدن در جام های مختلف ادامه خواهم داد. معدود بازیکنانی در تاریخ فوتبال این کار را انجام داده اند و من به این روند افتخار می کنم. امیدوارم این فصل در لباس بارسلونا برای نهمین فصل متوالی موفق به قهرمانی در لیگ شوم."

علیرغم شایعات فراوان در مورد جدایی آرتورو ویدال، نشریه موندو دیپورتیوو دیروز مدعی شد این بازیکن به مدیران تیمش اطلاع داده خواهان ماندن در نوکمپ است و می خواهد با لباس بارسا فاتح لیگ قهرمانان هم بشود. جالب اینجاست علیرغم این کارنامه فوق العاده در لیگ، آرتورو ویدال هنوز در لباس هیچ تیمی موفق به کسب عنوان قهرمانی در لیگ قهرمانان نشده است.رونالدو و رئال مادرید تاثیر متقابلی داشتندلوییس فیگو، اسطوره فوتبال پرتغال به تمجید از کریستیانو رونالدو پرداخت.به گزارش "ورزش سه"، تا پیش از ظهور رونالدو، بسیاری رقابت بهترین بازیکن تاریخ پرتغال را بین لوییس فیگو و اوزه بیو می دانستند، اما رونالدو همه معادلات را بهم زد و پرافتخارترین بازیکن تاریخ این کشور لقب گرفت. لوییس فیگو نیز مدعی شد هر تیمی علاقمند به داشتن بازیکنی مانند رونالدو است. او همچنین معتقد است رئال مادرید و رونالدو هر دو به پیشرفت یکدیگر کمک کرده اند.

لوییس فیگو گفت: "رونالدو رئال مادرید را به بزرگترین باشگاه  جهان تبدیل کرد و البته رئال مادرید باعث شد رونالدو بزرگترین بازیکن دنیا شود. هر باشگاهی می خواهد بازیکنی مانند رونالدو را در تیم خود ببیند. او بازیکنی است که عملکرد باثباتی دارد و در یک فصل تعداد گل هایی فراوان و باورنکردنی را به ثمر می رساند. وجود رونالدو باعث می شود گل های پرتعدادی در یک فصل برای هر تیمی تضمین ضشود و این مهم ترین مسئله در دنیای فوتبال است.

در گذشته رقابت برای کسب توپ طلا خیلی دشوارتر بود، زیرا رقیبان زیادی برای کسب این عنوان وجود داشتند. اما طی این سال ها فقط کریستیانو رونالدو و لیونل مسی در کنار هم برای بردن این جایزه رقابت کرده اند."سانتیاگو برنابئو برای فصل بعد آماده می شود(عکس)اخیراً مسئولان باشگاه رئال مادرید روند بازسازی ورزشگاه خانگی خود یعنی سانتیاگوبرنابئو را آغاز کرده‌اند.به گزارش "ورزش سه"، دو ماه پیش و بعد از شیوع گسترده ویروس کرونا در قاره اروپا و البته کشور اسپانیا، رقابت‌های لالیگا به حالت تعلیق در آمد. با این حال طی روزهای گذشته مشخص شد مسابقات لالیگا از ماه ژوئن پیگیری خواهد شد و تیم‌ها ادامه بازی‌های خود را پشت درهای بسته و در ورزشگاه های خالی از تماشاگر برگزار خواهند کرد.

رئال مادرید از وقفه به وجود آمده در مسابقات استفاده کرد و در این مدت برای بازسازی ورزشگاه خانگی خود یعنی سانتیاگوبرنابئو اقدام کرد؛ کاری که پیش از این هم مسئولان رئال به دنبال یافتن فرصتی برای انجام آن بودند.

ادامه بازی های خانگی رئال مادرید در فصل جاری اما در ورزشگاه دی استفانو برگزار خواهد شد؛ موضوعی که به مسئولان لوس بلانکوس اجازه می‌دهد تا فرصت کافی را برای بازسازی کامل برنابئو در اختیار داشته باشند.

از طرف دیگر برنامه این است که از ماه سپتامبر تا نوامبر، حداکثر 30 درصد ظرفیت ورزشگاه ها پر شود و سپس از نوامبر تا ژانویه نیز نیمی از ظرفیت ورزشگاه ها به هواداران اختصاص داده شود. برنامه نهایی این است که از ژانویه 2021 نیز حضور هواداران بدون محدودیت باشد. این در حالیست که تا آن زمان سانتیاگوبرنابئو آماده پذیرایی از بازی های خانگی رئال مادرید خواهد بود.واکنش تند ماریو بالوتلی به یک اتهام عجیبماریو بالوتلی مهاجم ایتالیایی برشا به شایعات عدم حضورش در تمرینات این تیم واکنش نشان داد.به گزارش "ورزش سه"، اخیراً صحبت‌هایی در رابطه با عدم حضور ماریو بالوتلی در تمرینات تیم برشا مطرح شد. در همین رابطه نیز امروز اسکای اسپورتس ایتالیا دوباره خبری را مبنی بر غیبت مجدد ماریو بالوتلی در تمرینات برشا کار کرد؛ این منبع همچنین اعلام کرد که این موضوع می‌تواند باعث فسخ قرارداد بالوتلی با باشگاه ایتالیایی شود.

بالوتلی حالا به این موضوع واکنش تندی نشان داده است. او در اینستاگرام خود در این باره اذعان کرد: " چطور می‌توانید بنویسید که من در زمین تمرین حاضر نبودم؟ در همه جلسات تمرینی خبرنگاران و دوربین های تلویزیونی حضور دارند."

بالوتلی در ادامه عنوان کرد: " من تقریباً در تمام جلسات تمرینی حضور دارم! چگونه می توانید شواهد را انکار کنید؟ فکر نمی‌کردم که من مانند یک فانتوم باشم که برای دوربین ها نامرئی باشم. در زمان مناسب من همه چیز را توضیح خواهم داد و شما نیز متوجه کل اتفاقات خواهید شد."کلافگی مورینیو؛ حالا نوبت ما فوتبالی هاست!به نظر می رسد ژوزه مورینیو از عدم برگزاری مسابقات لیگ برتر کلافه شده است.به گزارش "ورزش سه"، تعطیلی موقعت در سه ماه اخیر باعث لغو مسابقات فوتبال در تمام نقاط دنیا شد و حالا این روند کم کم در حال به پایان رسیدن است. ژوزه مورینیو نیز مدعی شد مردم منتظر آغاز رقابت های فوتبال هستند و وظیفه فوتبالی ها براورده کردن این انتظار است.

ژوزه مورینیو گفت: "ما نباید خودخواه باشیم و بیش از حد مطالبه کنیم. حال نوبت از خودگذشتی ماست. به عنوان مثال وقتی بازیکنان در رقابت های یورو و جام جهانی بازی می کنند به سختی تعطیلات دارند و آنها از تعطیلات مستقیم به تمرینات می آیند و بعضی اوقات کمتر از یک هفته برای بازی در اولین مسابقه لیگ برتر تمرین می کنند.

در این مقطع مردم نگران تلاش برای دستیابی به آنچه هرگز نداشته اند هستند. به عنوان مثال ما در مورد آسیب دیدگی های قبل از فصل صحبت می کنیم، اما صدمات قبل از فصل وجود دارد. در فصول عادی نیز آسیب دیدگی های قبل از فصل رخ می دهند، بنابراین ما نمی توانیم انتظار داشته باشیم این بار چنین اتفاقی تکرار نشود.

ما نمی توانیم بیشتر از آنچه مسئولان برایمان مهیا می کنند درخواست کنیم، این نهایت امنیت است و فکر می کنم اکنون زمان آن رسیده که فقط بازی کنیم و آنچه مردم می خواهند را برایشان فراهم کنیم. شما به کشورهای دیگر نظیر آلمان نگاه کنید و آنها پیش از این بازی ها را آغاز کرده اند، فوتبال این هفته در پرتغال و هفته آینده در اسپانیا شروع می شود. ما فوتبالی بودیم که هرگز متوقف نمی شد، حتی در دوره هایی مانند کریسمس. ما لیگ جهانی هستیم و بازی نکردن احساس عجیبی می دهد، اما ما با صبر و شکیبایی منتظر هستیم تا چراغ سبز آغاز بازی ها روشن شود."علوی: برانکو بهترین‌ها را انتخاب می‌کردبازیکن سابق تیم ملی فوتبال ایران پیرامون شائبه‌هایی که درباره دعوت شدن‌اش از سوی برانکو وجود داشت، توضیحاتی ارائه داد.به گزارش "ورزش سه"، چندی پیش علیرضا واحدی نیکبخت در مصاحبه‌ای عنوان کرد بازیکنان خوزستانی در زمان سرمربیگری برانکو ایوانکوویچ در تیم ملی، باند تشکیل داده بودند که حالا یکی از ملی پوشان آن زمان، به این مسئله واکنش نشان داده است.

سید محمد علوی، مدیر فعلی تیم فولاد خوزستان، در مورد دعوت شدن‌اش به تیم ملی در زمان سرمربیگری برانکو و اینکه برخی می‌گویند دعوت او و چند بازیکن دیگر به تیم ملی حق این نفرات نبوده است، ابراز کرد: این موضوع را کاملا رد می‌کنم چون برانکو بهترین بازیکنان را انتخاب می‌کرد.

او ادامه داد: زمان او بازیکنان بزرگی چون جواد نکونام، رحمان رضایی، علی دایی، مهرداد میناوند و علی کریمی حضور داشتند که همگی ما سعی می‌کردیم به تیم ملی دعوت ‌شویم.

علوی یادآور شد: کارنامه برانکو مشخص است و هرکسی بخواهد آن را زیر سوال ببرد، برایش متاسف هستم. در زمان برانکو و کی‌روش ما کارهای بزرگی را انجام دادیم و کارنامه‌شان درخشان است. نباید با این مسائل حاشیه‌سازی کنیم.فیفا پروتکل های بازگشت به فوتبال را تدوین کردرییس کمیته پزشکی سازمان لیگ اعلام کرد فیفا پروتکل های بازگشت به فوتبال را تدوین کرده است.به گزارش "ورزش سه"، زهره هراتیان به سایت سازمان لیگ  گفت: فیفا پروتکل های بازگشت به فوتبال را با کمک  و همفکری  سازمان بهداشت جهانی به فدراسیون های عضو ابلاغ کرد.  این پروتکل ۱۹ 
 صفحه ای تمامی تیم های حرفه ای ، آماتور و پایه را شامل می شود. تدوین این پروتکل براساس تحقیقات و مقالات تخصصی چاپ شده در حوزه ورزش، فوتبال و بیماری کوید ۱۹ است.

وی افزود: با توجه به این پروتکل می توان گفت که فیفا به همکاری فدراسیون های عضو با وزارت بهداشت هر کشور تاکید و اعلام کرده قوانین وزارت بهداشت کشورها از اهمیت و احترام خاصی برخوردارند.

هراتیان تصریح کرد: مرکز پزشکی سازمان لیگ فوتبال ایران( ایفمارک) در حال ترجمه سریع این پروتکل بهداشتی و تلفیق آن با دستورات  وزارت بهداشت کشورمان است تا این پروتکل به شکل کاربردی‌تر قابل اجرا شود. مشکلات تیم های حرفه ای، آماتور و رده های پایه در این پروتکل بهداشتی که از سوی فیفا تدوین شده  قابل حل است.حسرت ابدی بارسلونا؛ ستاره ای که نصیب بایرن شد!آلفونسه دیویس، ستاره کانادایی بایرن فاصله ای تا انتقال به بارسلونا نداشته است.به گزارش "ورزش سه"، آلفونسه دیویس در ماه های اخیر بی تردید یکی از بهترین بازیکنان بایرن مونیخ بوده است و حالا نشریه موندو دیپورتیوو ادعا می کند که بارسلونا می توانست ستاره این روزهای بوندسلیگا را با قیمت فقط 8 میلیون یورو در سال 2017 جذب کند. بارسلونا زمانی که این بازیکن 17 ساله در سال 2017 در ونکوور مشغول به بازی کردن بود، پیشرفت او را زیر نظر داشت و استعدادیاب های این تیم حتی چند بار از نزدیک عملکرد آلفونسه دیویس را تماشا کرده بودند.

دیویس اولین بازی رسمی اش را در جام طلایی کونکاکاف در ژوئن سال 2017 در ترکیب تیم ملی کانادا انجام داد و این بازیکن جوان در چهار بازی سه گل به ثمر رساند. علیرغم توافق برای انتقال هشت میلیون یورویی با مدیر برنامه آلفونسه دیویس، در نهایت بارسلونا منصرف شد و این انتقال بهم خورد.

در نهایت دیویس در ژانویه 2019 و با مبلغ 10 میلیون یورو به بایرن مونیخ پیوست. 17 ماه پس از این انتقال، حالا این بازیکن 19 ساله در حدود 45 میلیون یورو ارزشگذاری شده و یکی از بهترین بازیکنان بایرن مونیخ به شمار می آید. دیویس بازیکنی همه کاره است که می تواند به عنوان مدافع چپ، وینگر چپ و حتی راست بازی کند. دیویس در 33 بازی در این فصل سه گل به ثمر رسانده و هشت پاس گل نیز ارسال کرده است.احتمال انجام یک معاوضه بین یووه و اتلتیکومادریدگفته می‌شود این احتمال وجود دارد یوونتوس و اتلتیکو مادرید برای معاوضه داگلاس کاستا و توماس پارتی با یکدیگر مذاکره کنند.به گزارش "ورزش سه"، وینگر برزیلی یوونتوس در فصل جاری با مصدومیت های متوالی دست و پنجه نرم کرده است؛ موضوعی که باعث شد او اکثر بازی های این فصل یوونتوس را از دست بدهد و خارج از ترکیب تیم مائوریتزیو ساری باشد.

از طرفی اخیراً توتو اسپورت پیشنهاد کرده بود که یوونتوس برای موفقیت در جذب پل پوگبا، پای ستاره برزیلی خود یعنی داگلاس کاستا را با معامله انتقال این بازیکن به تورین باز کند.

حالا و در همین رابطه اما کالچیو مرکاتو مدعی شده که سرمربی آرژانتینی اتلتیکو مادرید یعنی دیگو سیمئونه علاقه زیادی به سبک بازی داگلاس کاستا دارد و می خواهد این بازیکن را به وندا متروپولیتانو منتقل کند.

از طرف دیگر چند بازیکن اتلتیکو مادرید مورد توجه باشگاه یوونتوس قرار دارند که یکی از مهم ترین آنها هافبک غنایی روخی بلانکو یعنی توماس پارتی است. این در حالی است که پارتی یکی از ارکان تیم سیمئونه به حساب می‌آید و بعید به نظر می‌رسد سرمربی آرژانتینی راضی به جدایی او شود.استراحت مجیدی به فرشید اسماعیلیهافبک شماره ٨ استقلال امروز در تمرین گروهی شرکت نکرد.به گزارش ''ورزش سه''، فرشید اسماعیلی بعد از پشت سر گذاشتن مصدومیت نسبتا طولانی با شروع تمرینات استقلال حضور فعالی در تمرین این تیم داشته است و از آماده ترین بازیکنان این تیم است.

با این حال اسماعیلی به دلیل شرایط بدنی با تصمیم فرهاد مجیدی امروز به صورت اختصاصی تمرین کرد و در تمرین گروهی حضور نداشت.

البته اسماعیلی مشکلی از بابت مصدومیت ندارد و از فردا در تمرین گروهی در کنار سایر بازیکنان تمرین خواهد کرد.هنوز آماده انتقال به لیورپول نبودمکریستین کوفی، بازیکن جوان فرانسوی از دلایل رد پیشنهاد لیورپول سخن گفت.به گزارش "ورزش سه"، کریستین کوفی در تابستان سال 2018 و قبل از انتقال به سری آ مورد توجه لیورپول قرار گرفته بود، اما در نهایت این انتقال رخ نداد. حالا کریستین کوفی، وینگر فعلی فیورنتینا فاش کرد که چرا علیرغم تمایل شدید صدرنشین فعلی لیگ برتر، او شانس پیوستن به لیورپول را از موناکو در تابستان 2018 رد کرده است.

کریستن کوفی گفت: "تقریبا در آخرین لحظه کمی تصمیم گرفته شد. من از علاقه لیورپول بسیار غافلگیر شدم، اما فیورنتینا را برای پیشرفت انتخاب کردم. لیورپول بیش از یک باشگاه بزرگ است و من در آن زمان و در سال 2018 آماده انتقال به این تیم نبودم.

حضور در فیورنتینا فرصتی برای رشد در کنار بازیکن بزرگی مانند فرانک ریبری است و من می توانم چیزهای زیادی بیاموزم. او برای من مثل یک افسانه است، ما در فرانسه درباره ریبری صحبت کردیم. او کارهای بزرگ در فوتبال انجام داده است و به همین دلیل ما فقط می توانیم عملکرد ریبری را تحسین کنیم.

ریبری الگوی من بود، اما رفتاری ساده و جالب دارد و او شخصیت خوبی برای بازیکنان جوان محسوب می شود. من دو سال فوق العاده در ترکیب تیم دوم فیورنتینا داشتم و برای آینده مهمترین موضوع داشتن یک پروژه ورزشی است. من می خواهم به طور مرتب با تیم اول تمرین کنم و می دانم که فصل بعد برای من مهم خواهد بود. من 100 درصد آماده هستم.خداحافظی کوتاه و تلخ اینتر با ستاره جنجالی! (عکس)بیانیه باشگاه اینتر در مورد مائورو ایکاردی مورد توجه کاربران شبکه های اجتماعی قرار گرفته است.به گزارش "ورزش سه"، امروز باشگاه پاری سن ژرمن اعلام کرد بعد از یک سال حضور قرضی مائورو ایکاردی در ترکیب این تیم، با او برای قرارداد دائم به توافق رسید و مائوریتو تا سال 2024 در پارک دوپرنس بازی خواهد کرد.

هشتمین گلزن تاریخ باشگاه اینتر، یک سال قبل و بعد از جنجال های فراوان از این تیم جدا شد و علیرغم تمایل به ماندن، در نهایت مدیران اینتر او را به پاری سن ژرمن واگذار کردند. اما به نظر می رسد باشگاه اینتر هنوز هم دل خوشی از مائورو ایکاردی ندارد و امروز آنها با انتشار بیانیه ای کوتاه 47 کلمه ای و با لحنی نه چندان دوستانه، توافق با باشگاه فرانسوی برای انتقال مائوریتو را اعلام کردند. مائورو ایکاردی شش فصل برای اینتر به میدان رفت و موفق به زدن 124 گل و ارسال 39 گل برای این تیم شد.

در این بیانیه آمده است: "باشگاه اینتر اعلام می کند انتقال مائورو ایکاردی به پاری سن ژرمن نهایی شده است. مهاجم متولد 1993، به طور دائم به باشگاه فرانسوی نقل مکان کرده است. این باشگاه از بازیکن به علت شش فصلی با ما سپری کرد تشکر کرده و برای او در دوران حرفه ای آینده اش آرزوی موفقیت می کند."روز و ساعت دیدار سرنوشت ساز سری آ مشخص شد؟برخی از خبرگزاری های ایتالیایی گزارش دادند که احتمالاً دیدار سرنوشت‌ساز سری آ بین دو تیم یوونتوس و لاتزیو در تاریخ ۲۰ جولای(۳۰ تیر) برگزار خواهد شد.به گزارش "ورزش سه"، بعد از وقفه به وجود آمده در رقابت های سری آ به دلیل شیوع ویروس کرونا در کشور ایتالیا، مسابقات بالاخره از تاریخ ۲۰ ژوئن از سر گرفته خواهد شد. با این حال اما هنوز تاریخ و زمان دقیق بازی‌ها مشخص نشده است؛ اتفاقی که فردا رخ خواهد داد و در جلسه ای که پیرامون این موضوع برگزار می‌شود، برنامه مسابقات مشخص خواهد شد.

نکته قابل ذکر این است که انجمن بازیکنان بارها تاکید کرده که مسابقات در فصل تابستان نباید زودتر از ساعت ۱۷ به وقت محلی انجام شود. در همین راستا نیز به نظر می‌رسد که مسابقات در ساعت های ۱۷ یا ۱۷:۱۵، ۱۹:۱۵ و ۲۱:۳۰ به وقت محلی برگزار خواهد شد.

البته به نظر می‌رسد که نیمی از ۱۲۴ بازی باقیمانده در ساعت ۲۱:۳۰ وقتی کشور ایتالیا برگزار خواهد شد. نکته مهم دیگر در این باره به ادعای توتو اسپورت برمی‌گردد که اعلام کرده به احتمال فراوان مسابقه حساس و سرنوشت ساز سری آ بین دو تیم یوونتوس و لاتزیو در تاریخ ۲۰ جولای مصادف با ۳۰ تیر و راس ساعت ۲۱:۳۰ به وقت ایتالیا برگزار خواهد شد.ربیع‌خواه: پرسپولیس سال‌ها مدعی جام استهافبک پرسپولیس معتقد است نه تنها این فصل، بلکه در سال‌های آینده نیز مدعی اصلی کسب عنوان قهرمانی هستند.به گزارش "ورزش سه"، محسن ربیع‌خواه درباره شروع مجدد بازی‌های لیگ برتر به ایرنا می‌گوید: مطمئنا تصمیم درستی گرفته شد. وقتی همه‌ی مشاغل بازگشایی شده، چرا باید فوتبال تعطیل باشد؟ مگر ما جزو این جامعه نیستیم؟ مگر سلامتی ما برایمان اهمیت ندارد؟ با رعایت تمام پروتکل‌های بهداشتی تمریناتمان را دنبال می‌کنیم.

او ادامه داد: شخصا به‌عنوان یک فوتبالیست به موضوع شروع مسابقات لیگ برتر نگاه نمی‌کنم، بلکه به‌عنوان فردی که فوتبال را دوست دارد می‌گویم که بازگشت فوتبال به زندگی می‌تواند روحیه‌ی خوبی را به جامعه هم تزریق کند.

هافبک پرسپولیس در خصوص هجمه‌هایی که طی هفته‌های اخیر علیه آنها وجود داشته، ابراز کرد: بخاطر اختلاف امتیاز پرسپولیس با سایر تیم‌ها و قهرمانی در سه فصل اخیر، افرادی دوست دارند علیه پرسپولیس هجمه ایجاد کنند و از جوانب گوناگون فشار بیاورند و موفقیت‌های پرسپولیس را زیر سوال ببرند. آنها بهتر است تلاش کنند که خودشان قوی شوند، اما متاسفانه می‌بینیم که به جای این کار، تمرکزشان را روی ایجاد موانع برای پرسپولیس گذاشته‌اند. البته این مسائل به هیچ وجه نمی‌تواند در موفقیت‌های اخیر پرسپولیس تاثیرگذار باشد.

ربیع‌خواه تصریح کرد: از همان سال اولی که قهرمان شدیم، گفتند که پرسپولیس سال بعد از آن نمی‌تواند قهرمان شود. امسال هم  که اول فصل عنوان کردند برانکو رفته و دیگر غیر ممکن است پرسپولیس قهرمان شود، اما الان با ۱۰ امتیاز اختلاف نسبت به تیم دوم صدرنشین هستیم. پرسپولیس در مسیری قرار دارد که به نظر من تا چند سال دیگر هم مدعی اصلی قهرمانی است.خواجه‌وند: پرسپولیس دنبال خریدن وقت نیستمعاون حقوقی باشگاه پرسپولیس توضیحاتی درباره روند پرداخت مطالبات باشگاه شهرخودرو ارائه داد.به گزارش "ورزش سه"، مهدی خواجه‌وند بعد از حضور در باشگاه پرسپولیس در جمع خبرنگاران گفت: درباره موضوعی که بخاطر چک رضایت‌نامه‌ی آقای گل‌محمدی به شهرخودرو پیش آمد، امروز باشگاه اطلاعیه‌ای صادر کرد و آقای رسول‌پناه نیز توضیحات تکمیلی و تفسیری را ارائه دادند که ایراد شکلی وجود داشت.

او ادامه داد: با توجه به اینکه صورت‌جلسه‌ای که تنظیم شده، فاقد امضاهای لازم بود، مشکلاتی به وجود آمد چون اساسنامه شرکت و باشگاه پرسپولیس تعریف کرده که اسناد تعهدآور به چه صورت باید صادر شود؛ آنجا یک ایراد شکلی وجود داشت که استعلام‌های لازم را انجام دادیم.

معاون حقوقی باشگاه پرسپولیس یادآور شد: اسناد تعهدآور باشگاه، به موجب اساسنامه باید به امضای سرپرست، مدیرعامل و عضو هیأت مدیره می‌رسد که این کار صورت نگرفته بود. گاهی اوقات این مسائلِ شکلی جا می‌ماند، اما امروز آقای رسول‌پناه توضیح دادند که در ماهیت امر در خصوص اصل موضوع، بحثی وجود ندارد و پرسپولیس پول باشگاه شهرخودرو را پرداخت می‌کند.

خاجه‌وند درباره اینکه گفته می‌شود این مباحث برای خریدن وقت در پرداخت ۶ میلیارد تومان پول رضایت‌نامه گل‌محمدی بوده است، ابراز کرد: خیر؛ این مسائل ارتباطی با یکدیگر ندارد. بحث آماده بودن یا نبودن پول یک چیز دیگری است که در ماهیت آن مشکلی وجود ندارد.

او در خصوص اینکه بحث گرفتن غرامت پرسپولیس از استوکس قطعی شده است یا خیر، عنوان کرد: در قرارداد ما با بازیکن که پیروز شدن یا بازنده شدن باشگاه وجود ندارد، اما به مسائلی که فکر می‌کردیم باید احتیاط شود، آن کارها را انجام دادیم و رسیدگی‌های لازم را داشته‌ایم؛ ضمن اینکه نامه‌هایی که باید ارسال می‌شد را فرستادیم و نهایتا منجر به نامه‌ی آخری شد که فسخ قراراداد بود.کینه ابدی ستاره جوان لیورپول از سرخیو راموس!هاروی الیوت، ستاره جوان لیورپول تا مدت ها از سرخیو راموس کینه به دل داشته است.به گزارش "ورزش سه"، لیورپول در دیداری دراماتیک در فینال لیگ قهرمانان سال 2018 مغلوب رئال مادرید شد و صحنه تعیین کننده این دیدار، مصدومیت محمد صلاح در دقایق ابتدایی روی خطای سرخیو راموس و تعویض شدن ستاره مصری بود؛ صحنه ای که بسیاری از هواداران لیورپول معتقدند راموس به عمد روی صلاح خطا کرده است.

هاروی الیوت در آن مقطع در فولام بازی می کرد و چندی بعد در جریان تور این باشگاه در بازدید از استادیوم برنابئو، شانس ملاقات با سرخیو راموس، کاپیتان اسپانیایی و 32 ساله رئال مادرید را رد کرده است. هاروی الیوت در آن مقطع گفت: "ممنون، اما بعد از کاری که سرخیو راموس در فینال با محمد صلاح انجام داد علاقه ای به دیدن او ندارم."

هاروی الیوت کهه از دوران کودکی به شدت هوادار لیورپول بود و بعد از درخشش در رده های پایه و علیرغم تمایل تیم هایی چون پاری سن ژرمن، آرسنال و چلسی، در تابستان سال گذشته با لیورپول قرارداد امضا کرد. هاروی الیوت یکی از حاضران در استادیوم در جریان فینال سال 2018 بین لیورپول و رئال مادرید در کیف بود و از نزدیک صحنه مصدوم شدن محمد صلاح و خطای سرخیو راموس روی ستاره و امید اول گلزنی مرسی سایدی ها را تماشا کرده بود.مهاجم گلادباخ و یک شادی بعد از گل اعتراضی(عکس)مارکوس تورام، مهاجم مونشن گلادباخ، بعد از گلزنی در بازی امروز تیمش مقابل یونیون برلین، شادی منحصر به فردی را ارائه داد.به گزارش "ورزش سه"، حدود دو ماه پیش بود که شیوع ویروس کرونا در کشور آلمان باعث شد که رقابت های بوندسلیگا به حالت تعلیق در بیاید. با این حال اما از دو هفته پیش این مسابقات از سر گرفته شد و تیم بازی های خود را پشت درهای بسته و بدون حضور تماشاگران پیگیری کردند.

مسابقات هفته بیست و نهم بوندسلیگا نیز از روز گذشته پیگیری شد که در مهم ترین بازی دیشب بایرن مونیخ صدرنشین با ۵ گل مهمان خود یعنی دوسلدورف را از پیش رو برداشت تا جایگاه خود را در صدر جدول تثبیت کرده باشد.

در ادامه بازی های هفته بیست و نهم بوندسلیگا اما امروز مونشن گلادباخ مهمان یونیون برلین بود که در نهایت موفق شد با نتیجه ۴-۱ مهمان خود را شکست دهد. دو‌ گل گلادباخ در این بازی توسط مهاجم فرانسوی این تیم و فرزند لیلیان تورام یعنی مارکوس تورام به ثمر رسید.

این مهاجم فرانسوی ها بعد از گلزنی خوشحالی منحصر به فرد و جالبی داشت چرا که او روی زانوهای خود نشست تا به مرگ دردناک جورج فلوید اعتراض کرده باشد.

لازم به ذکر است که جورج فلوید یک سیاه‌پوست آمریکایی بود که در ۲۵ می ۲۰۲۰، مدتی پس از آن که یکی از افسران پلیس شهر مینیاپولیس از ایالت مینه‌سوتا در ایالات متحدهه آمریکا، زانوی خود را برای حدود ۷ دقیقه بر روی گردن او گذاشت، درگذشت.توئیت جنجالی سائول؛ مقصد یونایتد است؟ (عکس)سائول نیگز، هافبک اتلتیکومادرید توئیتی جنجالی در صفحه شحصی اش منتشر کرد.به گزارش "ورزش سه"، منچستریونایتد مدت هاست شرایط جذب سائول نیگز، هافبک گلزن و 25 ساله اتلتیکومادرید را زیر نظر گرفته است و این ستاره تکنیکی امروز توئیتی منتشر کرد و مدعی شد تا سه روز آینده باشگاه جدیدش را اعلام خواهد کرد.

البته نشریه دیلی میل مدعی شد بعید است منچستریونایتد در این مدت کوتاه قادر به توافق نهایی با سائول نیگز و اتلتیکومادرید و پرداخت رقم احتمالی 70 میلیون پوند برای خرید این بازیکن باشد و احتمالا توئیت سائول نیگز جنبه شوخی داشته است.

البته شیوع ویروس کرونا مشکلات مالی عدیده ای را برای تمام باشگاه های بزرگ اروپایی از جمله اتلتیکومادرید ایجاد کرده و به همین دلیل روخی بلانکوس ممکن است مجبور به فروش برخی ستاره های خود مانند سائول نیگز، استفان ساویچ یا توماس پارتی شود. البته این نوع توئیت ها در باشگاه اتلتیکومادرید اتفاقی مرسوم است و آنتوان گریزمان، گلزن فرانسوی این تیم نیز ماندن و جدایی در این باشگاه در دو تابستان اخیر را به طرق عجیب و از طریق انتشار فیلم یا توئیت های جنجالی اعلام کرده بود و حالا به نظر می رسد سائول نیگز نیز در همین مسیر قرار دارد.قلعه‌نویی: می‌خواهند با فوتبال بگویند مملکت شرایط عادی دارد!امیرقلعه نویی می گوید ادامه مسابقات فوتبال در شرایط فعلی معنایی ندارد و ابتدا باید مشکلات اقتصادی و سلامت مردم حل شود.به گزارش "ورزش سه"، امیرقلعه نویی سرمربی تیم فوتبال سپاهان دقایقی پیش گفتگویی زنده با موج رادیویی ایران داشت و  در رابطه با شرایط این روزهای فوتبال کشور و حواشی ای که پیرامون احتمال از سرگیری رقابت ها وجود دارد، اینطور حرف هایش را با انتقاد از شرایط موجود آغاز کرد: « من یک سوال دارم. آیا راحت می‌توانیم صحبت کنیم؟ ما یک بحث مملکت داریم و یک بحث فوتبال. ایا دغدغه های مردم و سلامتشان و مشکلات اقتصادی‌شان مهم تر است یا فوتبال. مردم ایران الان در شرایط سختی از نظر سلامت و دغدغه‌های اقتصادی قرار دارند. من بحثم کل جامعه است. من می گویم افرادی که مجبورند بروند سر کار چه گناهی دارند. اول باید در مورد  دغدغه های جامعه صحبت کنیم و بعد فوتبال. اگر آنجا را درست کردیم و توانستیم درست عمل کنیم؛ فوتبال را هم درست عمل خواهیم کرد. ولی ما مشکل داریم. برخی دوستان آلمان را مثال می زنند. آیا ایران شرایط مشابه آنها دارد. باید دید دولت ها چطور رفتار کرده اند؟ باید دید دولت ها در قبال سلامت جامعه چه رفتارهایی کرده اند. الان آلمان فوتبالش را شروع کرده است، ولی این در شرایطی است که یک کارگر در آلمان  اگر 3000 هزار یورو بگیرد، راحت زندگی می کند. من در مورد کارگرها حرف می زنم و دستشان را می بوسم؛ چون سپاهان هم یک باشگاه کارگری است. آیا کارگران جامعه ما مهم نیستند. من می گویم اگر می خواهیم شرایط را عادی نشان دهیم؛ شرایط باید عادی باشد. اگر موج دوم ویروس کرونا در پاییز شروع شود، چه کنیم. ما اگر سلامت جامعه و دغدغه های اجتماعی را تامین کردیم، باید فوتبال را هم شروع کنیم. کسانی که قدرت دارند اول این مشکلات را حل کنند و بعد فوتبال را شروع کنند.»

از قلعه نویی پرسیده شد که چند باشگاه خواهان تعطیلی لیگ هستند و اعتقاد دارند تضمینی برای شروع رقابت ها وجود ندارد. سرمربی سپاهان در پاسخ به این سوال اینگونه واکنش نشان داد و گفت:« اول باید بیاییم این دو مشکل جامعه یعنی دغدغه های اقتصادی و سلامت را حل کنیم. فوتبال بدون تماشاچی و بدون سلامت و با دغدغه های اقتصادی چه فایده ای دارد. فوتبال جزئی از جامعه است ولی باید اول راجع به مشکلات جامعه صحبت کنیم.»

او سپس با اشاره به پروتکل های بهداشتی سوالی از مجری برنامه پرسید و ادامه داد:« من یک سوال از شما دارم؟ یک پروتکل تهیه کرده اند که تشکر می کنیم از آنها؛ ولی این پروتکل چند مشکل دارد؛ اول اینکه خودشان هیچ تضمینی نمی دهند و هیچ مسئولیتی قبول نمی کنند. این آقایان نشسته اند و خودشان تصمیم گرفته اند ولی هیچ نظری از کارشناسان نگرفته اند. من که کوچک هستم ولی چهار تا مدیرعامل و آدم بزرگ در این فوتبال وجود دارد. من می گویم باید کارشناسی صحبت کنیم و دغدغه های جامعه را بگوییم. باید از کسانی که زحمت می کشند تشکر کنیم ولی پروتکلی تهیه کرده اند که خودشان قبولش ندارند و تضمینی نمی دهند.» 

از قلعه نویی پرسیده شد با توجه به هجمه هایی که برای تعطیلی لیگ وجود دارد، پس این همه فشار برای شروع مجدد لیگ از کجاست که او با لحنی تند به این سوال واکنش نشان داد و تاکید کرد:« من به شما می گویم. می خواهند بگویند مملکت حالت عادی دارد و مشکلی ندراد. امروز اخبار آقای جهانپور را دیدید. یک ماه پیش چقدر آمار کرونا بوده و الان چقدر است؟ آیا بیشتر از قبل نیست؟ ما نباید نشان دهیم که جامعه حالت عادی دارد. برخی استان ها در وضعیت قرمز هستند و برخی دیگر هم با این شرایط قرمز می شوند. در پاییز موج دوم قوی تر هم می شود. ما یکماه برای پسا کرونا فکر می کردیم ولی الان فکر موج دوم هستیم. می خواهند مملکت را عادی نشان بدهند ولی شرایط عادی نیست و باید مشکلات را برطرف کنیم و بعد به فکر فوتبال باشیم.» 

سرمربی سپاهان در ادامه با اشاره به اینکه بحثش در مورد قهرمانی و این مسائل نیست، اضافه کر:« من بحثی در مورد قهرمان و غیرقهرمان ندارم. خیلی از مدیران در این شرایط در حال هزینه کردن هستند؛ آیا کسی حرف آقای زنوزی و حمیداوی را شنیده؟  همین نساجی که لقبش خسته است را ببینید چه شرایطی دارد. این آقایان نساجی را پس از 25 سال به لیگ برتر آورده اند. در این بین یک سری تیم ها دولتی هستند ولی به نظر شما در مورد تیم های خصوصی نباید به حرف های مدیرانشان گوش می کردیم؟ باید از مدیران و مربیان با تجربه نظر می گرفتند. شما وظیفه خودتان را در این مدت انجام دادید که اطلاع رسانی بوده است ولی کارشناسی را آنها باید انجام می دادند و از کارشناسان در مورد تصمیمی که می خواهند بگیرند، نظر می گرفتند.»

قلعه نویی سپس با اشاره به 80 ایرادی که فیفا به اساسنامه فدراسیون فوتبال ایران گرفته، افزود:« اصلا برای ارسال اساسنامه نظرسنجی شده است؟! با این رفتارها ما راهی به جایی نمی بریم. پس اول خواهش می کنیم که سلامت و سپس مشکلات اقتصادی جامعه حل شود. آقای حمیداوی خیلی خوب گفت که فوتبال یک مقوله صنعتی دارد که درونش همه چیز دارد. یک موقعی جمعیت را از 70 هزار به 5 هزار در استادیوم ها رساندند ولی الان شروع مسابقات فوتبال شده فرصت. فوتبال را باید یک پدیده چند بعدی بدانیم و از این پدیده به صورت مقطعی و برای منافع استفاده نکنیم. کارگران و همه اعضای جامعه در این شرایط اولویت بالاتری از فوتبال دارند و فوتبال در این شرایط معنی ای ندارد.»

وی در پاسخ به این سئوال که آیا چهار باشگاه خصوصی که تهدید به کناره گیری از لیگ کرده اند با شما هم در این خصوص صحبتی داشته اند؟ خاطرنشان کرد: « آقای زنوزی (مالک باشگاه تراکتور و ماشین سازی) حرف خوبی زد. بعضی تیم های دولتی محدودیت هایی دارند که شاید نتوانند حرف بزنند ولی من حرفم را می زنم. اینطور که مدیران خصوصی می توانند راحت حرف بزنند و تصمیم بگیرند مدیران دولتی نمی توانند. همه موافق هستیم فوتبال در شرایط سلامت جامعه و کم بودن مشکلات اقتصادی ادامه داشته باشد. بیایید قبل از فوتبال راجع به سلامت و دغدغه جامعه صحبت کنیم. همه چیز باید عادی باشد و فوتبال هم کنارش برگزار شود. بعضی از دوستان می گویند اگر فوتبال تعطیل شود (حرفش نیمه تمام می ماند) حرف ما هم همین است.» 

«منظور شما یحیی گل محمدی سرمربی پرسپولیس است که گفته بود از تعطیلی فوتبال لطمه می خورد چون درآمد دیگری ندارد؟» قلعه نویی در پاسخ به این سئوال گفت: « ما که نمی گوییم فوتبال تعطیل شود. اول سلامت جامعه که گل محمدی هم جزوی از آن است رعایت شود.» 

سرمربی سپاهان اظهار کرد: جا دارد از عظیمیان مدیرکل فولاد مبارکه تشکر کنم. ما در عرض ۱۰ روز سه تست دادیم. « در شروع تمرینات، تست همه منفی بود. تمام مسائل بهداشتی را هم رعایت کردیم. الان دو، سه نفر دوباره کرونا گرفته اند. دو بازیکن و یک عضو تدارکات.» 

قلعه نویی درباره اینکه بازیکنان فوتبال در مسیر رفت و بازگشت به تمرین در اختیار باشگاه ها نیستند و ممکن است در این زمان دچار کرونا شوند، گفت: بازیکن در طول روز دو، سه ساعت در اختیار ماست و ۲۰ ساعت نمی توانیم او را کنترل کنیم. این دغدغه جامعه است و تقصیر بازیکن هم نیست. اول باید کرونا را مهار کنیم و وقتی به حداقل رسید شرایط را عادی اعلام کنیم.

وی درباره درخواست باشگاه گل گهر برای تعویق بازی با سپاهان در حالی که هنوز لیگ شروع نشده است، تاکید کرد: « حاضریم در هر شرایطی که دوستان حاضرند کمک کنیم. تاریخ برگزاری بازی مهم نیست. شما نگاه کنید به مردم خوزستان که همواره در تاریخ ما نمونه بوده اند. الان شرایط اقتصادی و کرونای خوزستان چطور است؟ استقلال چطور می خواهد آنجا برود و بازی کند؟ جز دو سه تیم که می توانند پرواز چارتر بگیرند کدام تیم ها می توانند چارتر بگیرند؟ چند تیم نمی توانند تست کرونا بدهند.» 

سرمربی سپاهان با اشاره به مشکلات چند باشگاه نفتی و جنوبی ایران گفت: « الان ما چند تیم نفتی در لیگ داریم. مثل صنعت نفت و نفت مسجد سلیمان. شما یادتان نمی آید ولی یک زمانی ۱۰، ۱۱ بازیکن تیم ملی از خوزستان بودند. وضعیت تیم های نفتی الان چطور است؟ پارس جنوبی چطور؟ این تیم ها و شاهین بوشهر روی گنج هستند ولی چطور می خواهند با چارتر سفر کنند و ۴۰ اتاق در هتل بگیرند؟ مسجد سلیمان از هر نظر شهر اول است ولی آیا می توانید ۴۰ اتاق در این شهر پیدا کنید؟ نمی شود. فقط می خواهند مملکت را عادی جلوه بدهند. کسانی که حمایت می کنند اول اصل جامعه را در نظر بگیرند.»شواین اشتایگر: بایرن می‌تواند فاتح سه‌گانه شودباستین شواین اشتایگر، ستاره سابق تیم ملی آلمان، معتقد است که بایرن مونیخ می تواند این فصل فاتح سه گانه شود.به گزارش "ورزش سه"، بایرنی ها که فصل را خوب شروع نکردند، بعد از حضور هانسی فلیک روی نیمکت این تیم به جای نیکو کوواچ، به روزهای خوب شان برگشتند و در حال حاضر با یک بازی بیشتر و 10 امتیاز اختلاف، فاصله چندانی با قهرمانی در رقابت های بوندس لیگا ندارند.
آنها همچنین باید در فینال جام حذفی به مصاف آینتراخت فرانکفورت بروند و در لیگ قهرمانان نیز، در دیدار رفت مرحله یک هشتم نهایی، 3-0 چلسی را از پیش رو برداشتند. در چنین شرایطی، شواین اشتایگر که خود در سال 2013 با بایرن فاتح سه گانه شد، معتقد است که این تیم، این فصل هم می تواند به چنین دستاوردی برسد.
او به فرنکفورتر آلگمانیه سایتونگ گفت:" در یک مقایسه اروپایی، بایرن فعلی یک سوپر تیم است. آنها می توانند قهرمان چمپیونزلیگ شوند؛ به ویژه اینکه لیورپول هم دیگر حذف شده است.
در جام حذفی هم آنها یک دیدار خانگی مقابل فرانکفورت دارند. حتی اگر امتیاز خانگی هم به دلیل نبودن تماشاگران، چندان بالا نباشد، بازیکنان شناخت بهتری از زمین خودی دارند."

شواین اشتایگر در سال 2019 و بعد از دو فصل بازی در MLS برای شیکاگو فایر، از فوتبال خداحافظی کرد و اکنون به عنوان کارشناس تلویزیونی فعالیت می کند اما تایید کرد که دوست دارد وارد دنیای مربیگری شود.
" اگر موقعیت جالبی پیش بیاید که از آن لذت ببرم، به آن فکر خواهم کرد. وقتی کاری را انجام می دهم، می خواهم پیروز شوم و آن را به سرانجام برسانم. آنالیز بازی ها کاملا مناسب من است و بعد از یک دوره حرفه ای طولانی، وقتی بیشتری برای خانواده دارم."
آنا ایووانوویچ، ستاره سابق تنیس صربستان و همسر شواین اشتایگر، معتقد است که او در صورت ورود به مربیگری، بسیار موفق خواهد بود:" من مطمئنم که باستی می تواند روزی به یک مربی شود. او اشتیاق این کار را دارد، با آدم های دیگر خوب رفتار می کند و دانش زیادی در مورد فوتبال دارد."چراغ سبز یونایتد برای معاوضه پوگبا با هافبک یووهبه نظر می رسد که منچستریونایتد چراغ سبز خود را برای معاوضه پل پوگبا و هافبک فرانسوی یووه یعنی آدریان رابیو نشان داده است.به گزارش "ورزش سه"، به نظر می رسد که ستاره فرانسوی منچستر یونایتد یعنی پل پوگبا به آخرین روزهای خود در این تیم نزدیک شده و گفته می شود که به احتمال فراوان در نقل و انتقالات پیش رو از شیاطین سرخ جدا خواهد شد.

از طرف دیگر با توجه به شایعات اینطور به نظر می‌آید که دو تیم رئال مادرید و یوونتوس دو مشتری جدی هافبک فرانسوی منچستر یونایتد به حساب می‌آیند. این در حالی است که برخی می‌گویند خود پوگبا دلش برای بیانکونری تنگ شده و ترجیح می دهد در نقل و انتقالات آینده به تیم سابق خود برگردد.

در سمت مقابل آدریان رابیو بازیکنی بود که در نقل و انتقالات تابستانی گذشته به شکل رایگان از پاری سن ژرمن جدا شده و به یوونتوس پیوست. با این وجود هافبک فرانسوی نتوانسته عملکرد مورد انتظار را در تورین از خود ارائه دهد؛ موضوعی که باعث شده او خیلی زود در آستانه جدایی از یوونتوس قرار بگیرد.

در حالی که طی روزهای گذشته شایعاتی درباره عدم موافقت منچستریونایتد برای معاوضه پوگبا و رابیو مطرح شده بود اما حالا کالچیو مرکاتو و اکسپرس ادعا می کنند که یونایتد به این معاوضه چراغ سبز نشان داده است. با این حال به نظر می رسد که شیاطین سرخ علاوه بر رابیو مبلغی را هم برای این معاوضه از یووه طلب کنند.زنده: همراه با شایعات نقل و انتقالات فوتبال اروپابا وجود تاثیرگذاری منفی بحران کرونا بر باشگاه‌های فوتبال اروپا، این باشگاه‌ها برای فصل آینده از هم‌اکنون به دنبال جذب ستاره‌های مد نظرشان هستند.به گزارش "ورزش سه"، با آنکه بحران اپیدمی کووید19 تاثیر اقتصادی منفی قابل توجهی بر فوتبال اروپا و باشگاه‌های این قاره گذاشته اما کاهش نسبی محدودیت‌ها توسط دولتهای اروپایی و به ویژه صدور مجوز برای از سر گیری چهار لیگ بزرگ بوندس‌لیگا،  لالیگا، لیگ برتر و سری آ، باعث شده امیدها به بهبود شرایط فوتبال افزایش یابد. باشگاه‌های اروپایی در همین شرایط برای فصل آینده خود مشغول برنامه‌ریزی هستند و برای جذب ستاره‌های مدنظرشان تلاش می‌کنند. در ادامه به آخرین اخبار از بازار نقل و انتقالات اروپا می‌پردازیم:

یکشنبه 11 خرداد

20:56: لیورپول در صورت ناکامی در جذب تیمو ورنر از لایپزیش، به دنبال به خدمت گرفتن ستاره همیشه مصدوم بارسا یعنی عثمان دمبله خواهد رفت.

20:20: دیگو سیمئونه به سبک بازی وینگر برزیلی یوونتوس یعنی داگلاس کاستا علاقمند است. از طرف دیگر یووه علاقه زیادی به جذب توماس پارتی دارد. حالا به نظر می رسد این احتمال وجود دارد که دو باشگاه برای معاوضه کاستا و پارتی مذاکره کنند‌( کالچیو مرکاتو)

19:55:با وجود اینکه گفته می‌شود میرالم پیانیچ برای انتقال به بارسلونا ابراز علاقه نشان داده اما پاری سن ژرمن هنوز از جذب به این بازیکن ناامید نشده است(le10sport)

19:20: در حالی که گفته می‌شد اودیون ایگالو بعد از حضور کوتاه در منچستریونایتد باید به زودی راهی تیم سابق خود یعنی گوانژو شود اما حالا به نظر می‌رسد که شیاطین سرخ به توافق با باشگاه چینی برای تمدید قرارداد ایگالو نزدیک هستند.

18:55: برخلاف شایعاتی که طی روزهای گذشته مطرح شده بود اما باشگاه منچستر یونایتد چراغ سبز خود را برای معاوضه پل پوگبا و آدریان رابیو، هافبک فرانسوی یوونتوس، نشان داده است( کالچیو مرکاتو- اکسپرس)

18:23: با توجه به مشکلات اقتصادی به وجود آمده برای باشگاه‌ها در پی شیوع ویروس کرونا، به نظر می رسد که رئال مادرید در نقل و انتقالات پیش رو برای جذب هیچ بازیکنی اقدام نخواهد کرد.(مارکا)

17:52: میلان باید برای جذب سردار آزمون با ناپولی رقابت کند. با این حال اما مهاجم صربستانی رئال مادرید یعنی لوکا یوویچ دیگر گزینه های سران روسونری برای تقویت خط حمله به حساب می آید.(گاتزتا)

17:15: به نظر می رسد که مقصد آینده فیلیپ کوتینیو لیگ برتر انگلیس خواهد بود اما با این حال به نظر می رسد که باشگاه چلسی بیش از هر تیم دیگری به جذب این ستاره برزیلی بارسا نزدیک باشد.(اکسپرس)

16:55: سران یونایتد اطمینان دارند که علی رغم مخالفت های دورتموند، سرانجام قادر به جذب جیدون سانجو خواهند بود. (90min)

16:30: داوید لوئیز مدافع برزیلی آرسنال برای بازگشت به بنفیکا باید از دریافت 1 میلیون یورو دستمزد چشم پوشی کند.(بی بی سی)

16:20: پدرو رودریگس بال سابق بارسا که قراردادش با چلسی به اتمام رسیده، مورد توجه رم و یوونتوس قرار گرفته است.(کوریره دلو اسپورت)

15:55: گزینه دوم بارسا در صورت ناکامی در جذب میرالم پیانیچ کسی نیست جز فابیان روئیس ستاره اسپانیایی خط میانی ناپولی (موندودپورتیوو)

15:45: در حالی که مذاکرات رئال با کای هاورتز ستاره لورکوزن خوب پیش رفته بود، به دلیل شیوع کرونا همه چیز منتفی و به سال بعد موکول شده است. (مارکا)

15:35: رسمی؛ باشگاه پاری سن ژرمن با پرداخت 50 + 8 میلیون یورو به اینتر، مائورو ایکاردی را به صورت قطعی و تا سال 2024 به خدمت گرفت. 

14:55: باشگاه رئال مادرید شاید در نقل و انتقالات تابستانی 2020 اقدام به جذب هیچ بازیکنی نکند. (مارکا)

14:36: یوونتوس در مذاکرات با بارسلونا در مورد احتمال جذب پدری، ایلایکس و ریکی پویج از تیم دوم بارسا هم سوال مطرح کرده است. (توتو اسپورت)

14:17: تاتنهام مورینیو هم به جمع باشگاه های خواهان فیلیپه کوتینیو اضافه شد. (فوتبال اینساید)

12:30 باشگاه آث میلان قصد دارد امسال تابستان جف هندریک هافبک ایرلندی برنلی را به عنوان بازیکن آزاد به خدمت بگیرد (اسکای)

12:00 ادواردو کاماوینگا، هافبک باشگاه فرانسوی رن که از او به عنوان یکی از پدیده‌های جوان دنیای فوتبال یاد می‌شود تصمیم گرفته این باشگاه را ترک کرده و به رئال مادرید بپیوندد (آ اس)

11:30 باشگاه چلسی به امضای یک قرارداد قرضی 10 میلیون پوندی برای به خدمت گرفتن فیلیپ کوتینیو به مدت یک سال نزدیک شده است (استار)

11:00 الکساندر لاکازت ستاره فرانسوی آرسنال قصدی برای انتقال به اینترمیلان برای پر کردن جای خالی لائوتارو مارتینز مهاجم آرژانتینی این تیم ندارد (میرر)

10:30 رئیس باشگاه فرانسوی رن، انتقال ادواردو کاماوینگا پدیده این تیم به رئال مادرید را رد کرده و گفت رن، کاماوینگا را واگذار نخواهد کرد (گل)

10:00 با وجود کارشکنی‌های اینتر در مسیر انتقال لائوتارو مارتینز به بارسلونا، رسانه‌های کاتالان می‌گویند بلوگرانا برای به خدمت گرفتن این مهاجم آرژانتینی مصمم است (اسپورت)

09:30 باقی ماندن اودیون ایگالو ستاره نیجریه‌ای باشگاه چینی شانگهای در منچستریونایتد به تاریخ شروع مجدد سوپرلیگ چین بستگی دارد (میرر)

09:00 باشاه یوونتوس از بارسلونا درخواست کرده که در ازای واگذاری میرالم پیانیچ ستاره بوسنیایی خود، آنسو فاتی پدیده جوان بارسلونا به تورین منتقل شود (اسپرت)

شنبه 10 خرداد

22:50: یوونتوس علاقه ای به واگذاری آرون رمزی به منچستریونایتد برای خرید پل پوگبا ندارد (کالچومرکاتو)

22:19: ممکن است پدرو، ستاره اسپانیایی چلسی در پایان فصل راهی باشگاه یوونتوس شود. قرارداد او با چلسی در پایان فصل تمام می شود (دیلی میل)

22:00: بارسلونا علاقه ای به فروش کلمنت لانگله به اینتر برای خرید لائوتارو مارتینز ندارد (موندو دیپورتیوو)

21:30: مارتین اودگارد، ستاره نروژی رئال مادرید مورد توجه باشگاه میلان در فصل تابستان امسال قرار گرفته است (کالچومرکاتو)

20:55: بارسلونا نمی تواند ۱۱۱ میلیون یورو برای جذب لائوتارو مارتینز پرداخت کند چراکه توانایی مالی این کار را ندارد. لائوتارو برای حضور در بارسا چراغ سبز نشان داده اما باشگاه کاتالانی قصد دارد با وارد کردن جونیور فریپو به معامله جذب این بازیکن، قیمتش را کاهش دهد.( رادیو کاتالونیا)

20:27: این احتمال وجود دارد که وینسنت کمپانی در پایان فصل جاری و این بار به عنوان دستیار پپ گواردیولا به منچسترسیتی بازگردد(اسکای)

19:52: در حالی که طی روزهای گذشته از تیم‌هایی نظیر چلسی, منچستریونایتد و لسترسیتی به عنوان مشتریان جدی فیلیپ کوتینیو یاد می شد حالا به نظر می رسد که آرسنال نیز به جمع تیم های خواهان این هافبک برزیلی اضافه شده است.( le10sport)

19:10: یوونتوس علاقه خود را به جذب ستاره اسپانیایی چلسی یعنی پدرو رودریگس نشان داده است. پدرو تنها چند ماه دیگر با چلسی قرارداد دارد و به نظر می رسد که هیچ تمایلی به تمدید از سوی دو طرف وجود ندارد(میرر)

18:45: داوید لوئیز، مدافع برزیلی آرسنال که در پایان فصل از این تیم جدا خواهد شد، مذاکرات خود را برای بازگشت به بنفیکا آغاز کرده است. او پیش از این و در فاصله سال‌های ۲۰۰۷ تا ۲۰۱۱ برای این تیم پرتغالی توپ می‌زد.

18:18- دانکن کاستلز، خبرنگار معروف انگلیسی مدعی شد که منچسترسیتی هم به صف مشتریان مدافع سنگالی ناپولی یعنی کالیدو کولیبالی اضافه شده است. به جز سیتی تیم‌های لیورپول و پاری سن ژرمن هم به شدت شرایط جذب کولیبالی را دنبال می‌کنند.

۱۸:۰۰: در حالی که گفته می‌شد اینتر قصد دارد برای جانشینی احتمالی لائوتارو مارتینز، مهاجم فرانسوی آرسنال یعنی الکساندر لاکازت را به خدمت بگیرد اما به نظر می رسد خود این بازیکن هیچ علاقه ای به حضور در نراتزوری ندارد.(اکیپ)

۱۷:۳۵: توماسو جیولینی، رئیس باشگاه کالیاری، مدعی شد که تیم بعدی ماسیمیلیانو آلگری ایتالیایی خواهد بود. جیولینی اذعان داشت که در ژانویه تصمیم داشته آلگری را به تیمش بیاورد اما با پاسخ رد سرمربی ایتالیایی رو برو شده چرا که به او اعلام کرده مقصد بعدی اش خارج از کشور است.

17:10- باشگاه منچستریونایتد تمایلی به معاوضه پل پوگبا با ستاره فرانسوی یوونتوس یعنی آدریان رابیو ندارد.(کالچیو مرکاتو)

16:55: مکس آلگری سرمربی سابق یووه گزینه اصلی جانشینی توماس توخل در پی اس جی است و اگر این اتفاق رخ بدهد، او میرالم پیانیچ را با خود به پاریس خواهد برد. (اسپورت)

16:35: یوونتوس به بارسلونا گفته است که برای جذب پیانیچ، یا ارتور ملو یا آنسو فاتی را باید واگذار کند. (توتو اسپورت)

16:11: باشگاه لیورپول یک بار دیگر قصد دارد پروژه جذب عثمان دمبله ستاره همیشه مصدوم بارسا را از سر بگیرد. او مورد علاقه یورگن کلوپ قرار دارد. (میرر)

15:55: بارسلونا به پیشنهاد یوونتوس برای جذب آنسو فاتی پاسخ منفی داد. (موندودپورتیوو)

15:40: گری مدل ملی پوش شیلیایی از علاقه آرتورو ویدال برای بازی در بوکاجونیورز و بازنشستگی در این باشگاه صحبت کرد. (دیاریو اوله)

15:15: رئال مادرید به طور کامل از جذب پل پوگبا منصرف شده است. دلیل اصلی رقم دستمزد بالای این ستاره فرانسوی است. (مارکا)

14:50: باشگاه یوونتوس هم به جمع تیم های خواهان فیلیپه کوتینیو اضافه شد. نیوکاسل و چلسی هم هافبک برزیلی بارسا را می خواهند. (دیلی استار)

14:30: فاکوندو پلیستری ستاره 18 ساله پنیارول اروگوئه مورد توجه رئال مادرید و اتلتیکو قرار گرفته است. بوکا و فلامینگو هم دیگر تیم های خواهان پلیستری هستند. رقم فسخ او 11 میلیون یورو است.(دیلی میل)

12:30 گاتزتا دلو اسپورت می‌گوید اینترمیلان با فروش نقدی مائورو ایکاردی به پاری سن ژرمن به دنبال جذب چند ستاره مثل ادینسون کاوانی، ساندرو تونالی، ماتئوس کنیا، آرتورو ویدال و راجا ناینگولان است. (گاتزتا)

12:00 دو باشگاه اینتر و PSG برای انتقال دائمی مائورو ایکاردی به باشگاه فرانسوی به توافق رسیدند. مبلغ این قرارداد 50 میلیون یورو بعلاوه 8 میلیون یورو پاداش خواهد بود. ایکاردی با PSG تا سال 2024 قرارداد امضا خواهد کرد. (اسکای)

11:30 ماتوریتزیو ساری سرمربی یوونتوس قصد دارد پدرو، وینگر چلسی و شاگرد سابقش را به باشگاه ایتالیایی منتقل کند. (کالچیو مرکاتو)

11:00 باشگاه گالاتاسارای ترکیه به دنبال جذب رایان فریزر، هافبک باشگاه لیگ برتری بورنموث است. (دیلی میل)

10:30 رئال مادرید بوکایو ساکا وینگر آرسنال را به عنوان یکی از گزینه‌های خود برای فصل تابستان در نظر گرفته است. گفته می‌شود رئال حاضر است برای خرید ساکا 30 میلیون یورو پرداخت کند. ( دون بالون)

10:00 رئال مادرید ممکن است به دلیل درخواستهای بسیار بالای دستمزد پل پوگبا از خیر انتقال او به برنابئو بگذرد. پوگبا خواهان دستمزدی معادل 19 میلیون دلار در فصل شده است. (دیلی میل)

09:30 فدریکو برناردسکی قصد دارد امسال تابستان یوونتوس را ترک کند و از جمله مشتریان او به باشگاه‌های چلسی، منچستریونایتد و آرسنال اشاره شده است. (گاتزتا)رینیر در رئال تبدیل به یک ستاره خواهد شدمهاجم لورکوزن که از کودکی با رینیر ژسوس خرید جدید رئال، دوست صمیمی است، به ستایش از او پرداخت.به گزارش "ورزش سه"، رئال مادرید مدتی است سیاستی را دنبال می‌کند که اساس آن بر خرید استعدادهای جوان قبل از اینکه قیمت آنها سر به فلک کشیده و از 100 میلیون یورو فراتر برود، استوار است. نگاه رئال در اجرای این سیاست به خصوص به کشور پراستعداد برزیل دوخته شده است.
رئالی‌ها پیش از این وینیسیوس جونیور، متولد سال 2000 و رودریگو گوئس، متولد سال 2001 را جذب کرده بودند و از ژانویه گذشته یک جوان برزیلی دیگر را در ترکیب خود می‌بینند: رینیر ژسوس برزیلی که متولد سال 2002 است.

رینیر طبق توافق قبلی، قرار بود برای تیم دوم رئال(کاستیا) در نیم فصل دوم بازی کند. او چند بازی نیز در ترکیب کاستیا حضور داشت و یک گل هم به ثمر رساند ولی شیوع کرونا باعث تعطیلی تمام رقابت های فوتبالی شد.
پس از لغو بازی های دسته سوم فوتبال اسپانیا، گفته می شود زین الدین زیدان از رینیر خواسته تا در تمرینات تیم اول باشگاه شرکت کند. به این ترتیب او شاید در 11 هفته باقیمانده لالیگا که قرار است از 23 خرداد از سر گرفته شود، بتواند برای کهکشانی ها به میدان برود.

پائولینیو ستاره برزیلی لوزکوزن مطمئن است که رینیر می تواند در رئال به بازیکنی بزرگ تبدیل شود. او که دوست صمیمی رینیر است، به آاس گفت:« با توجه به شناختی که از استعداد و توانایی های رینیر دارم، باید با اطمینان بگویم که او کارهای بزرگی در رئال انجام خواهد داد. رینیر خریدی فوق العاده برای رئال است. او می تواند تبدیل به بازیکنی بزرگ شود و این را از ته قلب می گویم.»

پائولینیو ادامه داد:« از روند انتقال او بی اطلاعم ولی مدت ها در مورد پیوستن او به رئال صحبت می شد. وقتی انتقالش نهایی شد، بسیار خوشحال شدم. رئال باشگاهی بسیار بزرگ است و بازی برای این تیم برای هر فوتبالیستی می تواند یک افتخار باشد. از کودکی یکدیگر را می شناسیم و در واسکودوگاما فوتسال بازی می کردیم. من دو سال از رینیر بزرگترم و هنوز دوستانی صمیمی هستیم. در تیم ملی جوانان نیز باهم بازی کرده ایم.»سعادتمند: دوست نداشتند دیاباته و میلیچ برگردندمدیرعامل باشگاه استقلال توضیحاتی درباره آخرین وضعیت این تیم ارائه داد.به گزارش "ورزش سه"، احمد سعادتمند با بیان اینکه دقایقی قبل جلسه‌ای با معاونین وزارت ارتباطات و مدیرعامل پست جمهوری اسلامی ایران داشتم، اظهار کرد: این جلسه در راستای فعالیت‌های اقتصادی باشگاه بود که می‌تواند به استقلال کمک کند. اتفاقات خوبی در این بخش در شُرُف انجام است که باید اقدامات آن صورت بگیرد تا منافع آن را برای تیم احساس کنید.

او ادامه داد: این روزها بر اساس مصوبه ستاد ملی مبارزه با کرونا، تمرینات تیم ما از تاریخ یکم خردادماه شروع شده و بچه‌ها هر روز تمرین می‌کنند که فردا هم در دو نوبت تمرین خواهند کرد.

مدیرعامل باشگاه استقلال اضافه کرد: دو زمین تمرین را برای تیم آماده کردیم و امروز هم در حال امضای تفاهم‌نامه با یکی از بهترین سالن‌های بدنسازی که در کشور وجود دارد و به صورت حرفه‌ای فعالیت می‌کند، هستیم که بخاطر آن هیچ هزینه‌ای را پرداخت نمی‌کنیم. از مدیریت این مجموعه فوق‌العاده حرفه‌ای ورزشی تشکر می‌کنم.

سعادتمند با اشاره به پرداختی‌هایی که اخیرا داشته‌اند، عنوان کرد: با کمک یکی از دوستان توانستیم در شرایط بسیار بحرانی مطالبات دیاباته را پرداخت کنیم و خوشبختانه تیم در حال تمرین با تمام نفرات است. فکر می‌کنم در حال حاضر شرایط بسیار خوبی داریم و امیدوار هستم و ایمان دارم که کادر فنی، تیم پزشکی و بازیکنان در حال زحمت هستند تا تمرینات خود را ادامه دهد و در صورت حضور در مسابقات، با قدرت در مسابقات شرکت کند. باز هم می‌گویم مدعی قهرمانی هستیم.

او در خصوص انتخاب معاونت‌های باشگاه استقلال ابراز کرد: امروز دیدم یکی از عزیزان که برای ایشان احترام قائل هستم و برای باشگاه استقلال زحمت کشیدند، در جایی عنوان کرده که انتصاباتِ باشگاه استقلال قومیتی و از شمال کشور بوده‌اند، اما جالب است شما خبرنگاران بدانید که هیچ یک از چهار نفری که اخیرا انتصاب کردم، از شمال کشور نبودند. دو نفر تهرانی، یک نفر آذری زبان و یک نفر از سمنان است. نمی‌دانم کدام یک را می‌گویند که از گیلان و مازندران هستند؟

مدیرعامل باشگاه استقلال تصریح کرد: اصلا در باشگاه استقلال با هیچ‌کس عهد اخوت نبستیم و تنها عهد ما با هواداران است. منافع باشگاه را در نظر می‌گیریم و قرار نیست ما مثل برخی‌ها، از دوستان و اقوام خود استفاده کنیم. ما از هر کسی که لیاقت بیشتری داشته باشد و می‌تواند به صورت دلسوزانه به باشگاه کمک کند، استفاده خواهیم کرد.

سعادتمند در خصوص اضافه شدن سه عضو جدید به هیأت مدیره باشگاه استقلال گفت: اعضای هیأت مدیره زحمت می‌کشند و ما با همه توان‌مان کار می‌کنیم. اتفاقات خوبی هم که رقم خورده، با کمک همه این عزیزان بوده است. هیأت مدیره باشگاه با چهار عضو کارش را دنبال می‌کند و اگر قرار به ترمیم یا افزایشی باشد، قطعا با نظر مجمع باشگاه و به نفع تیم خواهد بود.

او درباره جدایی خلف و روحی از باشگاه استقلال عنوان کرد: این دو نفر برای باشگاه زحمت کشیدند و از آنها تشکر می‌کنیم. قطعا همکاری این عزیزان با باشگاه ادامه‌دار است و من هم برای آنها آرزوی موفقیت دارم.

مدیرعامل باشگاه استقلال درباره درخواست رسمی سعید آذری، مدیرعامل باشگاه فولاد برای تعویق دیدار با استقلال اظهار کرد: نه اطلاعی درباره نامه‌ی آقای سعید آذری، دوست خوبم به سازمان لیگ دارم و نه صحبت‌های آقای نکونام عزیز که استقلالی هم هست را شنیده‌ام.

او در خصوص اینکه نکونام عنوان کرده تا زمان نیامدن پاتوسی به ایران نباید بازی با استقلال برگزار شود، عنوان کرد: ما هم دو بازیکن خارجی داشتیم و هر دو نفر مطالبات زیادی را از گذشته داشتند ولی ما تلاش کردیم و حداقل ۲۰ روز قبل از مسابقات، این عزیزان به جمع ما اضافه شدند. آقای دیاباته از فردا به جمع تیم اضافه می‌شود. البته نباید این موضوعات مطرح شود.

مدیرعامل باشگاه استقلال یادآور شد: من هم مثل سایر مدیران عامل باشگاه‌های لیگ برتری معتقد هستم که باید تمام مدیران، کادر فنی و سرمربیان تیم‌ها از سوی سازمان لیگ دعوت می‌شدند و در یک جلسه، تمام نظرات برای آغاز، نحوه و زمان برگزاری شنیده می‌شد. الان برخی از باشگاه‌ها نمی‌توانند پروتکل‌ها را رعایت کنند و به همین دلیل باید در یک جلسه و طی یک خرد جمعی، تصمیم بهتری گرفته می‌شد تا کار را بهتر جلو ببرند.

سعادتمند در خصوص اینکه برخی باشگاه‌ها تصمیم به انصراف از لیگ برتر در صورت برگزاری بازی‌ها گرفته‌اند، گفت: می‌بینیم که ایتالیا هم در حال شروع لیگ است.  ما نیز اعتقاد داریم که قهرمان باید در زمین مسابقه مشخص شود. ما یک بازی عقب افتاده داریم و حداکثر امتیازی که می‌توانیم در این فصل به دست آوریم، ۳۰ امتیاز است.

او یادآور شد: از ابتدای فصل تا هفته چهارم، چهاردهم جدول بودیم ولی در هفته چهاردهم به صدر جدول رسیدیم؛ پس، در فوتبال هیچ چیزی قابل پیش‌بینی نیست و تیم ما هم آنقدر تیم بزرگ و حرفه‌ای است که می‌تواند حق خود را در زمین فوتبال بگیرد.

مدیرعامل باشگاه استقلال عنوان کرد: به دو دلیل موافق و مخالف برگزاری لیگ برتر هستم؛ دلیل موافقتم این است که مردم واقعا فوتبال و آن شور و هیجانی که مدت‌هاست بخاطر شیوع ویروس کرونا مشاهده نمی‌کنیم، دوست دارند. باید به مرور زمان به سمتی برویم که مردم و به ویژه هواداران استقلال آن حس گذشته را به دست بیاورند، اما بخاطر سلامتی بازیکنان نیز مخالف مسابقات هستم. البته امیدوارم با رعایت پروتکل‌های بهداشتی، به سلامت این کار صورت بگیرد.

سعادتمند درباره آخرین وضعیت پرونده شکایت مربیان و بازیکنان خارجی ازجمله شفر، بودوروف و ... گفت: قطعا این پرونده‌ها استقلال را اذیت می‌کند. این‌ها مبالغی است که فیفا حکم داده و باشگاه باید آنها را پرداخت کند. باید تلاش کنیم تا بتوانیم از پس این خان هم بگذریم.

او پیرامون اینکه با تلاش زیاد توانسته دیاباته و میلیچ را حفظ کند، اظهار کرد: از تمام بازیکنان عزیز استقلال که خیلی منظم در تمرینات شرکت کردند و انگیزه زیادی دارند، تشکر می‌کنم. ما دو بازیکن خارجی داریم و سایر نفرات ما، بچه‌های همین مملکت هستند و به تک تک آنها افتخار می‌کنیم.

مدیرعامل باشگاه استقلال یادآور شد: از دیاباته و میلیچ تشکر می‌کنم چون بازیکنان با اخلاق و مقید به قرارداد حرفه‌ای خود هستند و باشگاه نیز وظیفه داشت تا شرایط حرفه‌ای‌گری خود را رعایت کند. ما هم تلاش کردیم کارمان را انجام دهیم، اگرچه برخی دوستان دوست نداشتند که این کار صورت بگیرد و خیلی هم تلاش کردند. اگر زمان‌اش هم برسد، اسامی آنها را خواهم گفت ولی خوشبختانه با کمک یکی از بهترین دوستان و همکارانم توانستیم مطالبات این دو بازیکن را پرداخت کنیم تا به جمع تیم برگردند.

سعادتمند ادامه داد: ما موهبت بزرگی به نام هواداران استقلال را داریم که آنها موجب می‌شوند تا باشگاه فعالیت خود را انجام دهد. صمیمانه از قلبم از تماشاگران استقلال تشکر می‌کنم که همواره به ما انرژی مثبت می‌دهند و با کمک آنها، ادامه راه را خواهیم رفت.جلسه مهم مجیدی با مهاجم تیمش(عکس)مهاجم اهل مالی استقلال بعد از جلسه با مدیرعامل این باشگاه محل تمرین را ترک کرد.به گزارش ورزش سه، شیخ دیاباته بعد از مدت ها حرف و حدیثی که در مورد فسخ قراردادش به وجود آمده بود بعد از دریافت مطالباتش جمعه شب وارد تهران شد.

دیاباته روز گذشته تست کرونا داد اما چون جواب آن هنوز اعلام نشده است امروز از سوی کادر پزشکی استقلال اجازه تمرین پیدا نکرد.

مهاجم اهل مالی استقلال امروز با حضور در دفتر فرهاد مجیدی در مجموعه ورزشی انقلاب دقایقی با سرمربی جوان آبی ها جلسه برگزار کرد و بعد از آن محل تمرین آبی پوشان را ترک کرد.
‌
در صورتی که جواب تست کرونای دیاباته منفی باشد او از فردا در تمرین استقلال شرکت خواهد کرد.لیونل مسی: فوتبال دیگر مانند قبل نمی شودلیونل مسی در مصاحبه ای پیرامون اتفاقات رخ داده در رابطه با ویروس کرونا صحبت کرد.به گزارش "ورزش سه"،ویروس کرونا باعث شده که صدها هزار نفر در سرتاسر دنیا جان خود را از دست بدهند. از طرف دیگر این ویروس خطرناک تعلیق رقابت‌های ورزشی و از جمله مسابقات فوتبال را هم در پی داشته است.

با این حال طی هفته های گذشته مشخص شد که رقابت‌های لالیگا و سری آ از ماه ژوئن پیگیری خواهد شد و برخی دیگر از لیگ ها نیز به طور قطع در آینده ای نزدیک از سر گرفته می شوند.

فوق ستاره آرژانتینی بارسلونا یعنی لیونل مسی اما حالا در مصاحبه‌ای پیرامون اتفاقات رخ داده در این مدت و آینده مسابقات فوتبال می گوید: " بیشتر ما نسبت به اتفاقاتی که بعد از این مدت رخ خواهد داد، با شک و تردید روبرو هستیم. فراتر از قرنطینه و وضعیتی که باعث تعجب ما شد، بسیاری از افراد به سختی تلاش کردند چراکه این ویروس به شدت آنها را تحت تاثیر قرار داد. همانطور که این موضوع برای افرادی که جان دوستان و نزدیکان خود را از دست داده اند هم رخ داد."

مسی در ادامه گفت: " فکر می‌کنم که این بحران موارد ناراحت کننده بسیاری را به همراه داشته است اما با این حال هیچ چیزی بدتر از، از دست دادن کسانی که دوست شان دارید نیست. این باعث ناراحتی من می‌شود و به نظر من نا عادلانه ترین چیز ممکن است. فکر نمی‌کنم که فوتبال هم مثل زندگی مانند قبل شود."

مسی درباره وضعیت بارسلونا نیز گفت: " ما جاه‌طلبی زیادی داریم و می‌خواهیم با تمام توان خود در همه جام‌ها پیروز شویم. همچنین ما شرایط انجام این کار را دارا هستیم و امید زیادی داریم."ژیرو: می‌خواستم با گلزنی خودم را به آرسنال ثابت کنمالیویه ژیرو، مهاجم چلسی، فاش کرد که انگیزه اش برای اثبات خود به آرسنالی ها، دلیل گلزنی اش در فینال سال قبل لیگ اروپا بود.به گزارش "ورزش سه"، ژیرو که در سال 2012 به آرسنال پیوست، در ژانویه 2018 راهی چلسی شد و در همان فصل با این تیم قهرمانی در جام حذفی را جشن گرفت و یک سال بعد با این تیم فاتح لیگ اروپا شد.
چلسی در فینال لیگ اروپا در حالی با نتیجه 4-1 آرسنال را شکست داد که ژیرو گل اول تیمش را به ثمر رساند و پس از آن پدرو و هازارد (دو گل)، سه بار دیگر دروازه توپچی ها را باز کردند و تک گل الکس ایووبی هم نتوانست از سنگینی شکست شاگردان اونای امری کم کند.
یک سال بعد از آن دیدار، ژیرو در گفتگو با سایت رسمی باشگاه آرسنال گفت:" دیدار فینال مقابل آرسنال از نظر احساسی برای من بسیار ویژه بود. وقتی فهمیدم که در فینال با آرسنال روبرو می شویم، می دانستم که دیدار ویژه ای خواهد بود.
مهمتر از همه اینکه فقط یک سال بعد از جدایی ام از آن تیم بود. من دوستان زیادی آنجا داشتم؛ آدم هایی که در این باشگاه کار می کردند. این انگیزه مضاعفی برای من بود و می دانستم که بازی پرفشاری برایم خواهد بود.

برای چنین دیداری مطمئنا به طور ویژه آماده می شوید؛ به شکلی متفاوت زیرا می دانید که آنها شما را کاملا می شناسند و آنها هم می دانستند که من، آنها را به خوبی می شناسم.
باید از قبل برای چنین دیداری فکر کنید. می دانستم که اگر با پتر چک تک به تک شوم، او من را به خوبی می شناسد، یا روی پنالتی و اینکه باید به فلان قسمت از دروازه شوت بزنم، نه یک قسمت دیگر.
می دانستم که او من را به خوبی می شناسد. من همچنین باید مقابل دوستم، لورن کوشیلنی، بازی می کردم که از سال ها قبل، من را کاملا می شناخت زیرا ما کارمان را از تیم تور در سال 2008 با هم آغاز کردیم.
لحظه ویژه ای برای من بود اما انگیزه مضاعفی هم برای من داشت زیرا می خواستم به آنها ثابت کنم که هنوز انرژی ای در خودم دارم و سال های خوبی پیش رو. من یک گل زدم، یک پاس گل دادم و پنالتی گرفتم؛ بنابراین اتفاقات خیلی خوبی برای من رخ داد زیرا روی سه گل از چهار گلی که زدیم نقش داشتم."زنوزی: چه کسی اندازه من به فوتبال ملی کمک کرده؟محمدرضا زنوزی خواستار برگزاری یکجای لیگ نوزدهم و بیستم شد.به گزارش ورزش سه، محمدرضا زنوزی مالک تراکتور با حضور در رادیو ورزش صحبت های جدیدی را انجام داده است. او از کمک خود به تیم ملی صحبت کرده و همچنین اعلام آمادگی داشته تا ماشین سازی را واگذار کند. صحبت های او را در ادامه می‌خوانید:

* مالک تراکتور و ماشین نیستم 
محمد رضا زنوزی در ابتدای صحبت هایش گفت: من هوادار دو تیم تراکتور و ماشین‌سازی هستم و به عنوان هوادار این دو تیم صحبت می‌کنم، این دو تیم تحت مالکیت شرکت‌های تابعه گروه سرمایه‌گذاری خود هستند، البته هواداران تراکتور و ماشین‌سازی مالکان تیم‌های خود هستند و من دست تک تک‌شان را می‌بوسم.

* گوش شنوا وجود ندارد
وی در خصوص بیانیه‌ چهار باشگاه خصوصی فوتبال ایران، بیان کرد: بیانیه‌ای صادر کرده و دیدگاه‌های مدیران چهار باشگاه خصوصی را به مردم و مسئولان اعلام کرده‌ایم، مثل اینکه گوش شنوایی وجود ندارد. دیدگاه ما همان مواردی است که در بیانیه نوشته شده است.

* حرفمان با آقای نکونام یکی است
زنوزی با تاکید بر اینکه پروتکل‌های فیفا و سازمان بهداشت جهانی باید رعایت شود، بیان کرد: با شرایط موجود، به این زودی‌ها این پروتکل در باشگاه‌ها، زمین‌های فوتبال و سایر اماکن درگیر اجرا نمی‌شود. بنده سخنان آقای نکونام را هم گوش دادم، دیدگاه‌های بسیار خوبی داشتند و حرف‌مان یکی است. برخی تیم‌ها مثل چهار باشگاه خصوصی حرفشان را می‌زنند، ولی بعضی دیگر از باشگاه‌ها، به دلیل وابستگی مدیران و مربیانشان به دولت، نمی‌توانند حرفشان را بزنند.

* پروتکل ها را رعایت کنید
محمدرضا زنوزی مطلق با بیان اینکه مسؤولان فدراسیون در مواقع نیاز، پشت فیفا قایم می‌شوند و گاهی هم منافع ملی را عَلَم می‌کنند، گفت: چنین کاری که ممکن نیست، یا باید وابسته به فیفا و اصول و سیاست‌های آن باشید و یا نباشید! اساسنامه‌ها را هم همین‌طوری ارسال کرده‌اند که برگشته است. حرف‌مان این است که پروتکل‌های فیفا را رعایت کنید ما در خدمت شما هستیم و چیز اضافی نمی‌خواهیم.

* ما برده شما نیستیم
وی در ادامه افزود: هیچ‌کدام از اعضای مجمع در جریان اصلاح اساسنامه نبودند که ضرورت داشت از اعضای مجمع تأئیدیه می‌گرفتند و یا نظرات باشگاه‌ها را جلب می‌کردند. شما نماینده باشگاه‌ها هستید، ما برده شما نیستیم که هر کاری دلتان می‌خواهد انجام دهید.

* فوتبال شده سازمان بازنشستگی
زنوزی در ادامه اظهاراتش خاطرنشان کرد: گویا سازمان بازنشستگی از میدان فاطمی به خیابان سئول نقل مکان کرده! هر کسی که می‌رود، با نام «مشاور» باز می‌گردد، فوتبال ملک شخصی شما نیست، توان شما در این حد بود که فوتبال را به این سطح رسانده‌اید، اگر نمی‌‌توانید، جای خود را به جوانان بدهید تا فوتبال را اداره کنند. مگر قانون منع به‌کارگیری بازنشستگان وجود ندارد؟ هر کس که می‌رود از درب پشتی به عنوان مشاور برمی‌گردد.

* بهاروند جواب تلفن نمی‌دهد
وی در پاسخ به این سئوال که آیا شما موفق به دیدن یکی از مسئولان فدراسیون فوتبال شده‌اید؟ اظهار کرد: آقایان از روز گذشته دنبال ما افتاده‌اند. بنده قبل از دیروز، چند بار به آقای بهاروند زنگ زدم که جواب نداد. ما که مسئولان را ندیدیم، زمان تصمیم‌گیری، باید باشگاه‌ها را دور هم جمع می‌کردند.

* ۳۹ بازی را یکجا برگزار کنیم
زنوزی یادآور شد: من هم با پیشنهاد آقای نکونام موافق هستم، به‌جای اینکه اکنون 9 بازی انجام داده و سپس برای شروع لیگ بعدی دو ماه استراحت کنیم، 39 بازی را یکجا برگزار کنیم. چرا که در حال حاضر تیم‌های تبریزی و نساجی می‌توانند با پرواز چارتر به شهرهای دیگر بروند، آیا سایر تیم‌ها هم می‌توانند با این شرایط سفر کنند؟ چه تضمینی وجود دارد که تیم رقیب پروتکل‌های بهداشتی را رعایت کرده است؟ حرفم این است که تیم‌های شهرستانی در دسته‌‌های پایین‌تر در دورترین نقطه ایران هم هموطن ما هستند، شاید قیمت بازیکنان باهم متفاوت باشد، ولی جان تمامی انسان‌ها یکسان است؛ متاسفانه آقایان همه چیز را به سخره گرفته‌اند.

* مهم نیست چه کسی قهرمان شود
وی با تأکید بر اینکه خواسته‌‌ی ما رعایت صحیح پروتکل‌ها است، خاطرنشان کرد: دنبال این نیستیم که قهرمان چه تیمی شود، مسأله ما قهرمانی و جام فلزی نیست. من به تمامی هواداران فوتبال احترام قائلم، ولی هواداران بدانند که این شکل مدیریت در فوتبال، به ضرر دو تیم تهرانی خواهد بود. اگر ما می‌خواهیم صنعت فوتبال را ایجاد کنیم، راه و روش‌ آن چنین نیست. 

* در مقابل منافع ملی سکوت میکنم
زنوزی در خصوص اصلاح اساسنامه فدراسیون فوتبال، گفت: آقایان اساسنامه را بر مبنای حضور خود در فوتبال و بهره‌برداری خودشان می‌نویسند؛ این درحالی‌ست که اساسنامه باید برای فوتبال کشورمان نوشته شود، من همیشه خیلی رک و بی‌تعارف حرف میزنم، با هر مصاحبه‌ من، یکسری از رسانه‌ها علیه من می‌نویسند که با این کار مشکلی ندارم؛ چرا که نمی‌توانم در مقابل برخی اتفاقات که به ضرر فوتبال ملی است، سکوت کنم.

* چه کسی بیشتر از من به تیم ملی کمک کرده؟
مالک باشگاه تراکتور اضافه کرد: خطاب به کسانی که به من هجمه می‌آورند، می‌گویم که کدام یکی از شما، بیشتر از بنده برای فوتبال ملی خدمت کرده‌اید؟ هیچ‌کس نمی‌تواند من را به این موضوع متهم کند که حرف‌هایم را «به خاطر منافع تراکتور و ماشین سازی می‌زنم»، من به خاطر فوتبال کشور و تیم‌های شهرستانی این حرف‌ها را می‌زنم. نمی‌شود که زمان حرف زدن، عده‌ای همیشه محکوم کنند! طی گفت‌وگوی قبلی، بنده راجع به درآمد کشورهای مختلف در زمینه حق پخش تلویزیونی، اشتباه لفظی داشتم که همه هجمه آوردند که رقم اشتباه بود، ولی چنین درآمدهایی وجود دارد. چهار باشگاه در کشورمان برای فوتبال هزینه می‌کنند و بقیه از فوتبال می‌خورند! بیش از 80 میلیون نفر در پول‌هایی که برای سایر تیم‌ها هزینه می‌شود، سهیم هستند.

* تاکنون ۱۱۰ میلیارد هزینه کرده ام
وی در پاسخ به این سوال که چقدر تاکنون برای تراکتور هزینه کرده‌اید؟ گفت: دقیقاً رقمی که هزینه کرده‌ام را به یاد ندارم، البته قراردادهای ما شفاف بوده و به خاطر خصوصی بودن، قرار نیست به کسی هم جواب پس بدهیم، تاکنون حدود 110 میلیارد تومان هزینه کرده‌ایم، البته یکسری ایرادات در قراردادهای بازیکنان داشتیم، گاهاً متضرر هم شده‌ایم شاید کلاه هم سرمان رفته است؛ ولی با این حال بشر جایزالخطاست. تاکنون درآمدی هم نداشته‌ایم، البته یکی از برنامه‌های اقتصادی‌مان را از طریق طراحی و اجرای یک اپلیکیشن پیگیری می‌کنیم.

* برگزاری مسابقات برای برخی افراد سود دارد
زنوزی همچنین در مورد شرکت‌های حاشیه فوتبال گفت: این شرکت‌ها با لابی و فشار رسانه‌ای به دنبال برگزاری مسابقات هستند؛ چرا که مسابقات برای آنان سود دارد و برای باشگاه‌ها هیچ منفعتی ندارد. این شرکت‌ها که در حاشیه فوتبال هستند، بیشتر از باشگاه‌ها درآمد کسب می‌کنند.

* آماده واگذاری ماشین سازی ام
مالک باشگاه ماشین سازی درباره واگذاری این باشگاه عنوان کرد: بدون هیچ چشم‌داشتی امتیاز این باشگاه را به متقاضیان واگذار کرده و کمک هم می‌کنم، هر کس بیاید، بنده با مدیرعامل کارخانه ماشین سازی هم برای واگذاری باشگاه کارخانه، صحبت کرده‌ام ولی آمادگی نداشتند.

* مسئولان این کاره نیستند
او درباره مسئولان سازمان لیگ گفت: البته دوستان این کاره نیستند و تاکنون هر خدمتی که کرده‌اند، دستشان درد نکند، بعد از این در خانه‌هایشان بنشینند.اعلام زمان آغاز مسابقات لیگ فوتبال دسته دو و سهرئیس سازمان لیگ فوتبال ایران با ارسال نامه‌ای به باشگاه‌ها و هیات‌های فوتبال زمان آغاز تمرینات و رقابت‌های لیگ دسته دو و سه را با رعایت شیوه‌نامه‌های بهداشتی اعلام کرد.به گزارش ''ورزش سه'' و به نقل از روابط عمومی سازمان لیگ فوتبال ایران، رئیس سازمان لیگ فوتبال ایران در نامه‌ای به هیات‌های فوتبال و باشگاه ها زمان آغاز مسابقات لیگ دسته دو و دسته سه را اعلام کرد. در نامه حیدر بهاروند آمده است: 

به دلیل پیگیری ایجاد تسهیلات و شرایط مناسب تر جهت آغاز تمرینات و مسابقات تیم های لیگ دسته دوم و دسته سوم ، ضمن ارسال جدول زمانبندی جدید مربوط به این مسابقات خواهشمند است با در نظر گرفتن تمامی جوانب امر نسبت به رعایت موارد ذیل توسط باشگاه ها و با نظارت ستاد مقابله با کرونا در ورزش دقت لازم را به عمل آورید: 

1-پیگیری امور مربوط به بازگشایی محل تمرینات و ورزشگاه ها توسط هیات فوتبال استان ها و باشگاه های ذینفع از اداره کل ورزش و جوانان استان و انجام امور مربوط به ضدعفونی کردن آنها

2-فراخوان بازیکنان و عوامل کادر فنی توسط باشگاه ها

3-انجام تست های تشخیص کرونا از جمله تست PCR برای کلیه اعضای تیم از جمله بازیکنان و عوامل کادر فنی و اجرایی باشگاه ها طبق دستور ستاد مقابله با کرونا در ورزش

4-تحویل نتایج تست‌های انجام شده به ستاد فوق الذکر، سازمان لیگ و ایفمارک و اخذ مجوزهای لازم

5-زمان جدید شروع تمرینات تیم ها و جدول زمانبندی شروع تمرینات و مسابقات لیگ های  دو و سه کشور به شرح ذیل است:

لیگ دسته دوم زمان شروع تمرینات 19 خرداد 1399، زمان مسابقه معوقه 13 تیر 1399، زمان شروع  هفتگی مسابقات 17 تیر 1399

لیگ دسته سوم زمان شروع تمرینات 24 خرداد 1399، زمان مسابقه معوقه 16 تیر 1399، زمان شروع هفتگی مسابقات 21 تیر 1399

پیش تر انعکاس اشتباه حرف های فرهادی معاون وزیر بهداشت سبب شده تا خیلی از رسانه ها از تعطیلی دائمی مسابقات لیگ های دسته اول و دوم خبر منتشر کنند ولی خیلیان چند روز پیش این خبر را تکذیب کرد و تاکید داشت که به زودی زمان شروع مسابقات و تمرینات اعلام می شود که امروز این مهم انجام شد.رئیس بارسا و تاکید روی اهمیت لاماسیا و فوتبال زنانرئیس بارسلونا در یک ویدیو کنفرانس در مورد اهمیت آکادمی فوتبال باشگاه و نیز تیم فوتبال زنان بارسا صحبت کرد.به گزارش "ورزش سه"، جوزپ ماریا بارتومئو رئیس باشگاه بارسلونا آکادمی باشگاه و نیز فوتبال زنان را بسیار پر اهمیت می داند.
او آینده این باشگاه را در گروی آکادمی و بازیکنان ساخته شده در آن و ورزش زنان عنوان کرد. بارتومئو در ویدیو کنفرانس با یک مدرسه مربوط به تجارت در لندن درباره استراتژی و برنامه باشگاه بارسلونا در آینده صحبت کرد.

بارتومئو گفت:« 6 سال پیش ما اولین تیم حرفه ای فوتبال بانوان‌مان را راه‌اندازی کردیم. آن‌ها تا به حال رشد خوبی داشته‌اند. خیلی خوشحالیم زیرا در حال حاضر بارسلونا تیم باثباتی است و در حال کمک به رشد نسل جدید هستیم.
لاماسیا، آکادمی تیم بارسلونا یکی از بهترین مدارس فوتبال در دنیا است که قوانین آن توسط کرویف اصلاح شد و باعث شد بازیکنانی چون مسی، ژاوی، اینیستا و ویکتور والدز در این آکادمی رشد پیدا کنند و به افتخارآفرینی برای تیم بزرگسالان بارسا بپردازند.»

بارتومئو در باره آکادمی بارسلونا و افزایش شعبات این مدرسه در سر تا سر دنیا گفت:« ما در جریان اقداماتی که برای بنیاد بارسا انجام داده‌ایم، شعبات را افزایش داده‌ ایم و فعالیت‌های گسترده‌ای در جریان این برنامه انجام شده است.
سال آینده انتخابات باشگاه بارسلونا انجام خواهد شد و ممکن است گزینه دیگری روی صندلی مدیریت بارسلونا بنشیند اما طرح و برنامه‌های کلی بارسلونا به همین ترتیب باقی می‌ماند.»تنها مورد بهداشتی که پرسپولیس رعایت نمی‌کند (عکس)بازیکنان تیم پرسپولیس تلاش می‌کنند تا موارد بهداشتی را رعایت کنند اما عکس‌های دسته جمعی چیزی است که به نظر هنوز برای اجتناب از آن آماده نیستند!به گزارش ''ورزش سه''، پرسپولیس یکی از تیم هایی است که پروتکل های بهداشتی را به بهترین شکل اجرا می‌کند و به نظر می‌رسد بازرس فدراسیون پزشکی ورزشی نیز همین گزاره را پس از بازرسی تمرین این تیم گزارش کرده است.

با این حال هرروز تعدادی از عکس های ۴-۵ نفره از اردوی این تیم انتشار می‌یابد که جالب توجه و شاید تنها مورد بهداشتی است که قرمزها از رعایت آن ناتوان مانده‌اند. البته سرخ‌ها هنوز تصویری از عکس تیمی رسمی منتشر نکرده‌اند و به فریم های گروهی اکتفا کرده‌اند.

سرخپوشان امیدوارند که بعد از پایان هفته دوم تمرینات خود نیز مشکلی پیش نیاید تا راه مقابله با کرونا را با عملکرد خود به دیگر باشگاه ها نمایش داده باشند.کین: بازی برابر منچستریونایتد حیاتی استهری کین خوشبین است تاتنهام بتواند در پایان فصل، سهمیه لیگ قهرمانان را کسب کند.به گزارش "ورزش سه"، پس از سه ماه تعطیلی قرار است از اواخر خرداد، لیگ برتر انگلیس نیز از سر گرفته شود که بهترین خبر برای لیورپولی ها محسوب می شود. حالا تاتنهام نیز این فرصت را دارد تا از رده هشتم خود را بالا بکشد و به سهمیه لیگ قهرمانان نزدیک تر شود. تیم ژوزه مورینیو  9 هفته تا پایان فصل، با 41 امتیاز در رده هشتم جدول رده بندی قرار دارد.

تعطیلی لیگ به دلیل شیوع کرونا فرصت خوبی بود تا هری کین مصدومیت را پشت سر گذاشته و حالا بتواند تیمش را در هفته های باقیمانده همراهی کند.

کین درباره شرایط تیمش بعد از شروع بازی‌های لیگ برتر انگلیس گفت:« آنچه باید انجام دهیم تا در جمع چهار تیم برتر قرار بگیریم و در فصل بعدی لیگ قهرمانان اروپا بازی کنیم، دشوار است.
ما باید در جمع چهار تیم اول جدول قرار بگیریم در این مورد شکی نیست. منتظر یک بازی فوق العاده مهم و حیاتی مقابل منچستر یونایتد هستیم و در حقیقت برای ورود به لیگ قهرمانان اروپا باید در هفت یا هشت مسابقه پیروز شویم.
من شش ماه است که فوتبال بازی نکرده‌ام، خیلی زمان طولانی‌ای بود اما حالا کاملاً سالم هستم و احساس خوبی دارم.»دیاباته خودش را به کادر فنی استقلال معرفی کردمهاجم اهل مالی استقلال با حضور در محل تمرین آبی پوشان خود را به کادر فنی این تیم معرفی کرد.به گزارش ''ورزش سه''، شیخ دیاباته جمعه شب وارد ایران شد و بعد از انجام یک تست در فرودگاه روز گذشته هم تست دوم کرونا را پشت سر گذاشت.

با وجود اینکه  هنوز جواب تست کرونای دیاباته اعلام نشده است او امروز به محل تمرین استقلال رفت تا خود را به کادر فنی معرفی کند.

البته چون هنوز نتیجه تست کرونای دیاباته اعلام نشده است او به احتمال فراوان امروز در تمرین شرکت نمی کند و از فردا کار خود را آغاز خواهد کرد.

امین نوروزی با تایید این خبر گفت: نتیجه تست PCR دیاباته هنوز اعلام نشده و به همین دلیل اجازه تمرین به این بازیکن داده نشد و ان‌شاءالله فردا بعد از اعلام نتیجه نهایی این تست، دیاباته در تمرینات شرکت می‌کند.ذوب آهن در حضور افسر کنترل تست کرونا داد (عکس)دومین مرحله تست کرونا را بازیکنان ذوب آهن در شرایطی پشت سر گذاشتند که افسران کنترل بر آن نظارت داشتند.به گزارش "ورزش سه"، تناقض در آمار کرونایی های برخی تیم ها سبب شد تا در نهایت ستاد مبارزه با ویروس کرونا و همینطور فدراسیون پزشکی ورزشی تصمیم جدیدی بگیرد و برای باشگاه ها افسران کنترل در نظر بگیرد.

در همین راستا امروز تست کرونای بازیکنان و اعضای تیم فوتبال ذوب آهن با حضور یکی از افسر کنترل سلامت انجام شد تا او نیز بر روند تست گیری اشراف داشته باشد.

با این روش به نظر می رسد دیگر شاهد آمارهای کاذب که خلیلیان در یکی از مصاحبه های خود به آن اشاره کرده است، نخواهیم بود.ادعای مارکا؛ رئال از نقل و انتقالات تابستانی کنار کشید!به نظر می رسد که رئال مادرید در نقل و انتقالات پیش رو نمی‌تواند برای جذب هیچ بازیکنی اقدام کند.به گزارش "ورزش سه"، بر اساس گزارش مارکا بعد از شیوع گسترده ویروس کرونا در قاره اروپا به نظر می رسد که حالا از ماه ژوئن رقابت‌های لالیگا از سر گرفته خواهد شد و مسابقات لیگ قهرمانان نیز از ماه آگوست پیگیری می شود. اما این ها تنها تغییرات ایجاد شده نخواهد بود.

آیا شما می توانید تصور کنید که رئال مادرید در نقل و انتقالات پیش رو با هیچ بازیکنی قرارداد امضا نکند؟
این یک ایده باورنکردنی است اما به نظر می رسد که شیوع ویروس کرونا و مشکلات اقتصادی پیش آمده برای باشگاه‌ها از جمله رئال مادرید می‌تواند این موضوع را تبدیل به واقعیت کند.

رئال مادرید نیز مانند سایر باشگاه ها منابع درآمد خود را از دست داده است. از بلیط فروشی گرفته تا تورهای موزه مربوط به باشگاه. با این حال اما هیئت مدیره این باشگاه به دنبال راه حل است. آنها می خواهند ببینند آیا با کاهش دستمزد بازیکنان و سایر اعضا که باشگاه آن را در نظر گرفته، می توان خسارات ناشی از این فصل را تا حدودی جبران کرد یا خیر.

انتظار می‌رود که رقابت‌های فصل آینده هم بدون حضور تماشاگران برگزار شود و در این صورت لوس بلانکوس چیزی حدود ۱۵۰ میلیون یورو را از دست خواهد داد چراکه هیچگونه بلیط‌فروشی برای حضور هواداران در سانتیاگو برنابئو انجام نخواهد شد.

همه اینها باعث شده که هیئت مدیره رئال مادرید هیچ برنامه‌ای برای جذب بازیکن در نقل و انتقالات پیش رو نداشته باشند و همه چیز در این زمینه فعلاً به حالت تعلیق درآمده است. البته این موضوع فقط در رئال مادرید اتفاق نمی‌افتد بلکه سایر باشگاه‌ها نیز باید با چنین مشکل بزرگی دست و پنجه نرم کنند.

وقتی صحبت از ورودی های احتمالی رئال مادرید در نقل و انتقالات پیش رو می شد، ارلینگ هالند و ادواردو کاماوینگا جز پربحث ترین گزینه ها به شمار می آمدند. اما با این حال انتقال این دو فعلاً متوقف شده و تنها در صورتی عملی خواهد شد که رئال بتواند تعداد زیادی از بازیکنان خود را به فروش برساند. از طرفی یافتن باشگاه‌هایی که بتوانند ستاره های گران قیمت رئال را خدمت بگیرند امری بسیار دشوار است.

در حال حاضر مشکل اصلی رئال تنها یافتن مشتری برای ستاره های جوان خود مثل براهیم دیاز نیست. رئال مادرید حتی برای فروش برخی از بازیکنان با تجربه خود با مشکلات بزرگی دست و پنجه نرم می کند.

بزرگ ترین مشکل رئال خامس‌رودریگز است که اتلتیکو مادرید او را می‌خواهد اما رقم انتقالش برای این تیم بسیار بالا خواهد بود. از طرف دیگر گرت بیل نیز هیچ علاقه‌ای به ترک رئال ندارد و مارسلو هم فعلاً خودش را یکی از مهره‌های کلیدی تیم زین الدین زیدان می بیند.

در واقع این طور باید گفت که رئال مادرید تنها در صورتی تصمیم به جذب بازیکن جدید خواهد گرفت که بتواند مبلغ ۱۵۰ میلیون یورو از فروش بازیکنان خود به دست آورد که در مقطع کنونی امری دشوار به نظر می‌رسد. پس اینطور به نظر می آید که آنها حداقل در این تابستان فرصت جذب کاماوینگا و هالند را از دست خواهند داد.برگزاری بازی های باقیمانده سری آ در 7 روز هفتهرقابت های سری آ فوتبال ایتالیا از 30 خرداد شروع خواهد شد و برنامه بر این است که به صورت فشرده، 12 هفته باقیمانده به انجام برسند.به گزارش "ورزش سه"، پس از لالیگای اسپانیا و لیگ برتر انگلیس، سری آ ایتالیا هم با برگزاری بازی‌های روزمره فصل را از سر خواهد گرفت. اکنون که به خاطر عدم حضور تماشاگران در ورزشگاه‌ها به منظور جلوگیری از شیوع کرونا، دیگر دلیلی برای برگزاری بازی‌ها در دو روز پایانی هفته وجود ندارد، مقامات سری آ تصمیم گرفته‌اند که بازی‌های را به گونه‌ای برگزار کنند که امکان پخش تلویزیونی برای همه آنها فراهم باشد.

از این رو آنها در نظر دارند بازی‌های را به صورت پراکنده در هفت روز هفته برگزار کنند تا امکان دیده شدن همه آنها وجود داشته باشد. این ایده‌ای است که هم شرکت‌های تلویزیونی پخش کننده بازی‌ها را خوشحال خواهد کرد و هم رضایت باشگاه‌ها را به همراه خواهد داشت.
ظاهراً در نتیجه تأکیدهای مکرر اتحادیه بازیکنان ایتالیا، تصمیم بر این شده است که بازی‌ها در ساعات ابتدایی عصر برگزار نشوند و این هم به دلیل دمای بالای هوا در تابستان‌های ایتالیا است.

به منظور تمام شدن بازی‌ها تا روز دوم آگوست و فراهم شدن امکان حضور نمایندگان ایتالیا در رقابت‌‌های لیگ اروپا و لیگ قهرمانان، تقویم فشرده‌ای برای هفته‌های باقی‌مانده از فصل جاری سری آ در نظر گرفته شده و به همین دلیل امکان برگزاری بازی در هر روز هفته وجود دارد.
گفته می شود هیچ مسابقه‌ای زودتر از ساعت 17:15 به وقت محلی برگزار نخواهد شد و در کل بازی‌ها حداکثر در 3 نوبت زمانی در طول یک روز برگزار می‌شوند.انصراف رئال از جذب مهاجم ملی پوش آلمانیتا پیش از شیوع کرونا رئال مادرید مذاکرات مثبتی را با کای هاورتز ستاره 20 ساله و ملی پوش بایر لورکوزن انجام داده بود.به گزارش "ورزش سه"، به نقل از مارکا، شیوع کرونا و تعطیلی رقابت های فوتبال باعث بسته شدن منابع مالی باشگاه های حرفه ای و در نتیجه ضرر اقتصادی بزرگی به آنها شده است تا جایی که شایعاتی شنیده می شود که باشگاه رئال مادرید قصد ورود به بازار نقل و انتقالات پیش رو را ندارد.

امروز مارکا در گزارشی ویژه فاش ساخت که تا پیش از شیوع کرونا رئال مذاکراتی مثبت با کای هاورتز و سران لورکوزن انجام داده بود و مهاجم 20 ساله آلمانی در صدر فهرست خریدهای تابستانی رئال قرار داشت اما حالا او باید یک سال دیگر برای رسیدن به پیراهن رئال صبر کند. اتفاقی که ممکن است هرگز رخ ندهد چرا که باشگاه بایرن مونیخ این فرصت را دارد تا همین تابستان جذب هاورتز را نهایی کند.
هاورتز در شروع مجدد بوندسلیگا توانسته در 4 بازی 5 گل برای لورکوزن بزند و یکی از عوامل اصلی حضور تیمش در رده سوم بوندسلیگا محسوب می شود. او همچنین عضو ثابت فهرست یوآخیم لوو سرمربی تیم ملی آلمان است.

در فهرست تابستانی رئال نام ادواردو کاماوینگا و ارلینگ هالند نیز به چشم می خورد ولی به نظر نمی رسد سران باشگاه برای جذب آنها نیز قدمی رو به جلو بردارند.
رئال در یکی دو سال اخیر نگاه ویژه ای به بوندسلیگا داشته است و تابستان گذشته لوکا یوویچ را با رقم 60 میلیون یورو از فرانکفورت جذب کرد. خریدی که البته تاکنون جواب نداده است.جواب تست کرونا لیگ برتری‌ها بررسی می‌شودسخنگوی فدراسیون پزشکی ورزشی اعلام کرد کارگروهی به بررسی جواب تست‌های بازیکنان لیگ برتری می‌پردازند.به گزارش "ورزش سه"، یکی از موضوعاتی که در روزهای اخیر مباحث زیادی پیرامون آن وجود داشته و باشگاه‌هایی مثل گل‌گهر سیرجان و فولاد خوزستان به آن معترض بوده‌اند، انجام آزمایشِ تمام تیم‌ها در یک مرکز آزمایشگاهی معتبر است تا تست‌های کرونا از اعضای تیم‌ها به صورت دقیق مشخص شود.

رضا سعیدی، سخنگوی فدراسیون پزشکی ورزشی با اشاره به ابهاماتی که در مورد بازیکنان مبتلا به کرونا در لیگ برتر وجود دارد، به ایرنا گفت: تیم‌ها موظف هستند جواب آزمایش‌های خود را به سازمان لیگ بفرستند. فدراسیون پزشکی ورزشی هم از سازمان لیگ درخواست کرد که یک نسخه از جواب آزمایش‌ها را برای بررسی در اختیار داشته باشد.

او درباره راستی آزمایی این آزمایش‌ها عنوان کرد: در همین راستا مقرر شد یک کمیته علمی تشکیل شود که جواب آزمایش‌ها را به صورت دقیق مورد بررسی قرار دهد تا حرف و حدیثی در آن به وجود نیاید. ما هم توصیه‌های لازم را همراه هر جواب آزمایش به سازمان لیگ باز می‌گردانیم.

سخنگوی فدراسیون پزشکی ورزشی پیرامون اینکه آزمایش برخی بازیکنان در دور اول منفی بوده، اما خود بازیکن اعلام کرده که کرونا دارد، ابراز کرد: آزمایش مورد قبول که همه چیز را نشان می‌دهد، PCR است. در زمینه‌ی کرونا برخی تست‌های دیگر هم وجود دارد که ممکن است با استناد به آن، بازیکنان بگویند که کرونا داشته‌اند که آن مورد قبول نیست.

سعیدی یادآور شد: مشکل دیگری هم که درسرتاسر دنیا وجود دارد، احتمال خطا در آزمایش PCR  است. یعنی ممکن است جواب آزمایش یک بازیکن منفی باشد، اما خود بازیکن مبتلا باشد. به همین خاطر فیفا دستورالعملی در این مورد تدوین کرده که تیم‌ها در فاصله ۷۲ ساعت باید ۲ بار آزمایش PCR  بدهند تا درصد خطا پایین بیاید.

او اضافه کرد: ما آن آزمایش‌هایی را مثبت تلقی می‌کنیم که کارگروه علمی فدراسیون پزشکی ورزشی آن را بررسی کرده باشد.

سخنگوی فدراسیون پزشکی ورزشی در مورد اعلام برخی نام‌ها که به کرونا مبتلا شدند، عنوان کرد: در لیگ برتر چند مورد مثبت داشتیم، اما من نمی‌توانم به تعداد دقیق و نام‌ها را اعلام کنم. ما جواب‌ها را به سازمان لیگ ارسال می‌کنیم و آنها در صورت صلاحدید نام تیم و بازیکن را اعلام خواهند کرد.کدام تیم به جذب فیلیپ کوتینیو نزدیک تر است؟اکسپرس مدعی شد باشگاه چلسی به جذب فیلیپ کوتینیو از بارسلونا بسیار نزدیک شده است.به گزارش "ورزش سه"، فیلیپ کوتینیو بعد از پشت سر گذاشتن چند ماه کابوس بار در بارسلونا، نهایتاً در نقل و انتقالات تابستانی گذشته این تیم را ترک کرد و به بایرن‌مونیخ پیوست تا شاید در این تیم آلمانی به روزهای خوب گذشته بازگردد.

اگرچه ستاره برزیلی در ابتدای امر عملکرد خوبی در ترکیب باواریایی‌ها داشت اما رفته رفته اوضاع او در بایرن هم پیچیده شد. تا جایی که اخیرا مشخص شد باشگاه آلمانی هیچ علاقه‌ای به دائمی کردن قرارداد این بازیکن ندارد بنابراین کوتینیو باید در پایان فصل به نوکمپ بازگردد.

از طرفی به نظر می رسد که بارسا هم قصد دارد این بازیکن را به فروش برساند. گفته می شود که به احتمال فراوان آینده هافبک برزیلی در لیگ برتر انگلیس رقم خواهد خورد. تیم هایی نظیر منچستر یونایتد، چلسی، لسترسیتی و آرسنال به دنبال جذب کوتینیو هستند.

در همین رابطه اما اکسپرس مدعی شده که باشگاه چلسی نسبت به سایر رقبای خود به جذب فیلیپ کوتینیو نزدیک تر است. با این حال گفته می‌شود که آبی های لندن به دنبال انتقال قرضی کوتینیو هستند و در این راه نیز بارسا مبلغ ۱۰ میلیون یورو از آنها می خواهد. درست مثل همان مبلغی که بایرن مونیخ برای یک فصل حضور کوتینیو در این تیم به بارسا پرداخت کرد.قرنطینه چگونه به ستاره بایرن مونیخ ساخت؟ (عکس)لئون گورتزکا یکی از بازیکنانی است که از دوران قرنطینه برای جبران ضعف آمادگی جسمانی خود به بهترین شکل استفاه کرد.به گزارش "ورزش سه"، اگر باشگاه برشا قصد قطع همکاری با ماریو بالوتلی به خاطر بی انضباطی و رعایت نکردن دستورالعمل های تمرینی در دوران قرنطینه را دارد، در مورد لئون گورتزکا ستاره بایرن، اوضاع به گونه ای دیگر است.
بالوتلی با اضافه وزنی مشهود به تمرینات روی چمن برگشت اما بر خلاف او گورتزکا با بدنی روی فرم و عضلانی تر از گذشته در تمرینات بایرن حاضر شد تا تحسین باشگاه را به دنبال داشته باشد.
حساب انگلیسی توئیتر بایرن با انتشار عکس زیر از گورتزکا نوشت:« تو در قرنطینه چه کار کرده ای؟»

بیهوده نیست که کورتزکا از سوی هانسی فلیک سرمربی بایرن در هر 4 بازی اخیر تیم پس از شروع مجدد بوندسلیگا فیکس بازی کرده و خوب و موثر نیز نشان داده است.

بایرن شب گذشته پس از پیروزی 5 گله برابر دوسلدورف، با اختلافی 10 امتیازی نسبت به دورتموند(البته با یک بازی بیشتر)، قدم بزرگی برای کسب هشتیمن قهرمانی متوالی در بوندسلیگا برداشت.مهاجم رئال، رقیب جدی آزمون در راه پیوستن به میلانبه نظر می رسد که میلان هنوز هم به جذب لوکا یوویچ از رئال مادرید علاقه مند است.به گزارش "ورزش سه"، به نظر می رسد که زلاتان ابراهیموویچ بعد از پشت سر گذاشتن یک دوره کوتاه در میلان، به احتمال فراوان در پایان فصل از این تیم جدا خواهد شد. به همین خاطر گفته می‌شود که روسونری قصد دارد در نقل و انتقالات پیش رو یک جایگزین مناسب برای ستاره سوئدی جذب نماید.

بر اساس ادعای گاتزتا دلو اسپورت مهاجم ایرانی زنیت سن‌پترزبورگ یعنی سردار آزمون یکی از گزینه‌های اصلی سران میلان به شمار می‌آید. آزمون در این فصل ۲۹ بازی برای تیم روسیه ای انجام داده و موفق به ثبت ۱۴ گل شده است. همچنین گفته می‌شود که میلان می‌تواند با ۲۵ میلیون یورو این بازیکن را جذب نماید.

با این حال گفته می‌شود که میلان باید برای جذب سردار آزمون با یک باشگاه ایتالیایی دیگر به نام ناپولی رقابت کند. ناپولی پیش از این مذاکرات پیشرفته ای برای جذب آزمون انجام داده و به نظر می‌رسد که آنها در شرایط بهترین برای به خدمت گرفتن این مهاجم ایرانی قرار دارند.

علاوه بر این گاتزتا در بخشی دیگر مدعی شده که مهاجم صربستانی رئال مادرید یعنی لوکا یوویچ یکی دیگر از گزینه‌های اصلی روسونری برای تقویت خط حمله به حساب می‌آید. اگرچه رئال مادرید در تابستان گذشته ۶۰ میلیون یورو برای جذب این بازیکن پرداخت کرد اما گاتزتا ادعا می کند که احتمالاً رئال با توجه به شیوع گستردگی ویروس کرونا و مسائل اقتصادی پیش آمده، با مبلغ کمتری راضی به فروش او خواهد شد.اعتراف مربی آتالانتا: روز بازی با والنسیا کرونا داشتمجان پیرو گاسپرینی سرمربی آتالانتا فاش ساخت که روز بازی برگشت برابر والنسیا تمام نشانه های کووید19 را داشته است.به گزارش "ورزش سه"، اواخر بهمن ماه والنسیا در چارچوب بازی رفت مرحله یک هشتم نهایی لیگ قهرمانان اروپا مهمان آتالانتا بود و در نهایت با نتیجه عجیب و پر گل 4-1 مقابل حریف خود شکست خورد تا کارش برای صعود به مرحله بعدی رقابت‌ها دشوار شود. بازی برگشت نیز با برتری دوباره آتالانتا همراه شد تا والنسیا از لیگ قهرمانان کنار برود. دیداری که در مستایا و بدون تماشاگر برگزار شد.

کمی بعد اعلام شد که اتفاقی تلخ برای هواداران والنسیا که برای تشویق تیم شان به شمال ایتالیا سفر کرده بودند، رخ داده است. گزارش ها حاکی از آن بود که سه هوادار والنسیا به ویروس کرونا مبتلا شده اند.
اوایل فروردین ماه جورجو گوری شهردار برگامو در حرف هایی تکان دهنده گفت که احتمال آلودگی 40 هزار تماشاچی این بازی و تبدیل شدن آنها به ناقل بیماری وجود دارد.

امروز جان پیرو گاسپرینی مربی موفق آتالانتا فاش ساخت که قبل از بازی برگشت برابر والنسیا در مستایا، علائم کووید19 را داشته و مریض بوده است.
او به گاتزتا دلو اسپورت گفت:« ترسیده بودم. روز قبل از بازی برگشت مریض شدم. ظهر بازی بدتر هم شدم. یادم است دو روز قبل از بازی به سختی توانسته بودم بخوابم. اگر به عکس های من روی نیمکت دقت کنید، متوجه خواهید شد که شرایط خوبی نداشتم. 10 مارس بود و هرچند تب نداشتم ولی به شدت کسل بودم و به ندرت توانسته بودم بخوابم.
هر دو دقیقه صدای آمولانس را می شنیدیم که به بیمارستان نزدیک محل تمرین ما می رفت. انگار منطقه جنگی بود. شب ب زی به این فکر کردم که چه اتفاقی برای من می افتد اگر به یمارستان بروم؟ در نهایت تصمیم گرفتم به بیمارستان نروم و گفتم الان زمانش نیست و هنوز کارهای زیادی برای انجام دادن دارم.»

گاسپرینی ادامه داد:« موضوع را از یک طرف به شوخی گرفته بودم ولی از سوی دیگر خیلی جدی به این قضیه فکر می کردم. 4 روز بعد، سخت ترین روز تمرینی در تمام سال های گذشته را سپری کردم. در کنار اینها، مزه و طعم عذاها را از دست داده بودم. غذا مزه نان می داد و نوشیدنی ها برایم مثل آب بودند.
10 روز پیش، تست سرولژوی نشان داد که من کووید19 داشتم و الان در بدن من آنتی بادی کرونا وحود دارد. البته گفته اند که این نشانه مصونیت من نسبت به این ویروس نیست.»جعفری: شهرخودرو کاری به قهرمانی پرسپولیس نداردمدافع راست تیم فوتبال شهر خودرو ضمن دفاع از مواضع فرهاد حمیداوی، از شروع دوباره لیگ برتر حمایت می کند.حسن جعفری مدافع راست تیم فوتبال شهرخودرو در رابطه با حرف و حدیث هایی که طی روزهای اخیر در فضای رسانه ای کشور پیرامون ادامه یا تعطیلی لیگ وجود دارد، اینطور حرف هایش را در گفتگو با "ورزش سه" آغاز کرد: خب از یک طرف به آقای حمیداوی حق می دهم، چرا که هزینه های بالایی را باید تقبل کنند. در این مدت تمام شرکت های خصوصی و دولتی به مشکل خورده اند. حالا آنها که دولتی اند که در آمدشان را دولت می دهد ولی در مورد خصوصی ها باید به نظرم درکشان کرد و اگر باید پروتکل ها رعایت شود، باید فدراسیون این هزینه ها را تقبل کند. مثلا اگر قرار است تونل ضدعوفی کننده برای تیم ها در نظر گرفته شود، این باید برای تمام تیم ها باشد. اگر قرار است تیم ها 5 روز یکبار تست بدهند، فدراسیون باید کمک کند. شما فکر کنید یک تیم هزینه های انجام پروتکل های بهداشتی را نداشته باشد؛ خب به نظرتان چه فرقی در اصل ماجرا می کند. وقتی ما قرار است همه با هم بازی کنیم، یک بازیکن آلوده به تمام تیم ها بیماری را انتقال خواهد داد. به نظرم فدراسیون باید این هزینه را تقبل کند. باشگاه های خصوصی واقعا درآمدی ندارند و متضرر می شوند. فدراسیون و سازمان لیگ باید در این شرایط به کمک باشگاه ها بیایند و آنها را کمک کنند.

او سپس با اشاره به شراسط سخت مالک تیم فوتبال شهر خودرو ادامه داد: آقای حمیداوی این همه هزینه کرده و این همه مشکل هم دارد. یک روز می گویند باید بروید در یک شهر بی طرف بازی کنید؛ می گویند باید هر 5 روز تست بگیرید یا تونل ضدعفونی کننده داشته باشید. خب این ها هزینه های زیادی دارد و فقط بخش خصوصی است که ضرر می کند. فدراسیون باید نگاه وِیژه ای به بخش خصوصی داشته باشد. باید هوای آنها را بیشتر داشته باشند. خیلی از شرکت های کسانی که در فوتبال هستند در شرایط کرونایی فعالیتشان پایین آمده و باید شرایطشان درک شود. این کمترین حقی است که من شخصا برای تیمم قائل هستم و حرف های مدیرعامل باشگاهمان کامل درست است. به نظرم تنها راه در این شرایط کمک فدراسیون است.

مدافع راست سابق سپاهان در ادامه حرف هایش ضمن حمایت از شروع دوباره لیگ توضیح داد: خب از طرف دیگر خب ما فوتبالیست هستیم و شغلمان این است. اگر بازی نکنیم، چه کاری کنیم؟ چه اتفاقی قرار است بیفتد؟ چه زمانی کرونا می رود؟ اگر لیگ لغو بشود، لیگ بعدی را چه زمانی می خواهند شروع کنند؟ اصلا قرار است در شرایط کرونا بازی کنیم یا نکنیم؟ اگر سه ماه دیگر هم بازی ها به تعویق بیفتد، باز هم برخورد و درگیری هست؛ آیا اگر بازی ها به تعویق بیفتد، آن زمان دیگر بیماری وجود ندارد. من فوتبالیستم و خیلی دلم برای فوتبال تنگ شده است. البته سلامتی هم مهم است. به نظرم باید جمع بندی خوبی صورت بگیرد و با کمترین آسیب بازی ها برگزار شود. گفتم اگر قرار است برگزار نشود هم بگویند چه زمانی قرار است برگزار شود. حرف های دو طرف باید شنیده شود و تصمیمی منطقی گرفته شود. 

ادامه صحبت های حسن جعفری در رابطه با تعیین قهرمانی، سهمیه ها و سقوط کننده ها بود و ادامه داد: من اصلا به قهرمان شدن تیمی یا سقوط تیمی کاری ندارم ولی تیم ما شانس سهمیه دارد. اگر بحث قهرمانی، سهمیه و سقوط کننده ها است، ما راضی نیستیم که جدول فعلی لحاظ شود. آقای حمیداوی خودش هم در برنامه ورزش و مردم تاکید کرد که راضی به این موضوع نیست. ایشان این همه هزینه کرده و بعد با یک تصیم برود روی هوا؟ این بعد داستان را هم باید دید. مهم تر از تمام این چیزها این است که حق تیم ها در نظر گرفته شود و به آنها در این شرایط کمک شود. چه بخواهیم چه نخواهیم ساختار باشگاه های ما دولتی است.

بخش بعدی صحبت های مدافع شهر خودرو در مورد قهرمان اعلام کردن پرسپولیس بود و اضافه کرد: بعضی ها شاید می خواهند پرسپولیس قهرمان نشود و این حرف ها را می زنند ولی این دور از مرام و معرفت و مردانگی است که بخواهند با بازی نکردن یا لغو لیگ یک تیم قهرمان نشود؛ البته اگر این موضوع در ذهنشان است. خوشبختانه با شناختی که از آقای حمیداوی دارم، اصلا وارد این فضاها نمی شود و اگر صحبتی هم کرده برای سلامتی اعضای تیم و اشکالاتی است که اجرای پروتکل برای تمام تیم ها ایجاد کرده است. به هر حال من به عنوان یک بازیکن دوست دارم در شرایط بازی باشم و بازی کنم. 

او با تاکید بر ادامه مسابقات ادامه داد: اگر بازی ها دوباره بخواهد لغو بشود، ما 5 ، 6 ماه نمی توانیم فوتبال بازی کنیم. اینطوری هم از کیفیتمان کم می شود و هم از شرایط ایده آل فاصله می گیریم. اصلا در این مدت چه کاری کنیم. اگر در این مدت پول نگیریم که باید برویم دنبال یک شغل دیگر. امیدوارم تصمیمی که گرفته می شود با کمترین خسارت برای بازیکنان و باشگاه ها باشد. در این تصمیم باید به باشگاه ها از سوی سازمان لیگ کمک شود. من نمی دانم چقدر از تبلیغات محیطی و سایر مباحث درآمدزایی و انجام شدن بازی ها، پول به دست می آید ولی هر مقداری که هست در این شرایط باید به باشگاه ها کمک کرد. تیم های دولتی که دولت به آنها کمک می کند ولی باید به تیم های خصوصی در این شرایط توجه بیشتری کرد. 

حسن جعفری اینطور حرف های خود را در مورد شرایط ازسرگیری لیگ جمع بندی کرد: اگر قرار است زیرساختی مهیا شود، برای تمام تیم ها باشد. چون باید با هم بازی کنیم. نمی شود تیمی پروتکل را رعایت نکند، چون تمام تیم ها را همان تیم آلوده می کند. فدراسیون به نظرم باید قبل از هر کاری باید زیرساخت اجرای پروتکل ها را برای باشگاه فراهم می کرد. 

او با اشاره به این نکته که باید تکلیف لیگ هر چه سریعتر روشن شود، افزود: اگر قرار است لیگ لغو شود یا بازی شود، تکلیف را روشن کنند تا شرایط خودمان را بدانیم. این شرایط تمرکز بازیکنان را به هم می ریزد. به هر حال باید بیایند و تکلیف را روشن کنند تا باشگاه ها و بازیکنان بدانند چه کاری باید انجام بدهند.

حسن جعفری که با حکم کمیته تعیین وضعیت 4 ماه از حضور در میادین به دلیل انتقال از باشگاه نساجی به شهرخودرو و شکایت باشگاه شمالی انجام داده، محروم شده ولی حالا با پشت سر گذاشتن این مدت می تواند در ترکیب تیمش راهی میدان شود، در ادامه اینطور حرف هایش را در رابطه با شرایط فنی تیم از سر گرفت و گفت: شرایط خوبی داریم. آقا مجتبی مربی جوان و آینده داری است. از لحاظ فنی و مدیریتی که برای مربی دو فاکتور مهم هستند، فوق العاده است و فقط باید زمان سپری شود تا با نتایجی که می گیرد، بیشتر خودشان را نشان دهند.

حرف های پایانی جعفری اینطور بود: به هر حال امیدوارم در رابطه با سرنوشت لیگ هر تصمیمی گرفته می شود، با کمترین خسارت و ضرر برای بازیکنان و باشگاه ها و جامعه همراه باشد؛ چه بازی ها برگزار شود و چه تصمیم به لغو گرفته شود.یوونتوس نصف بازیکنان بارسا را می خواهد!در ایتالیا ادعا شده است که یوونتوس در مذاکراتش با بارسا در مورد جذب نیمی از بازیکنان این تیم پرسش مطرح کرده است.به گزارش "ورزش سه"، بارسا و یوونتوس هفته هاست که در حال مذاکره با یکدیگر هستند. ابتدا بارسلونا بود که پیشنهاد جذب میرالم پیانیچ را مطرح کرد. یووه در پاسخ اعلام کرد که آرتور ملو را می گیرد و پیانیچ را واگذار خواهد کرد. با مخالفت ملو این قضیه منتفی شد.

سپس یوونتوس جذب آنسو فاتی را پیشنهاد داد که بارسا در پاسخ اعلام کرد برای جدایی او باید رقم فسخ 170 میلیون یورویی پرداخت شود. رقمی که وقتی فاتی به 18 سالگی برسد، تا 400 میلیون یورو افزایش پیدا خواهد کرد.
طبق ادعای توتواسپورت، یوونتوسی ها در مذاکرات خود با بارسا پیشنهاد جذب بازیکنانی چون پِدری(تیم دوم بارسا)، ترینکائو(خرید پرتغالی جدید بارسا)، کارلس آلنیا، ریکی پویج و تی ایلایکس از تیم جوانان بارسا را مطرح کرده است. به اینها باید آرتورو ویدال، عثمان دمبله، نلسون سمدو و جونیور فیرپو را هم اضافه کرد.

در واقع مذاکرات دو باشگاه تبدیل به یک کلاف سردرگم و پیچیده شده و دورنمای روشنی در آن دیده نمی شود. نه بارسا حاضر است ستاره های خود را مفت از دست بدهد و نه یوونتوس تمایلی برای از دست دادن ستاره بوسنیایی خود دارد اما شرایط بازار به گونه ای است که حتی باشگاه بزرگ هم دیگر توان مالی سابق را ندارند و برای جذب بازیکنان مدنظر خود، به معاوضه فکر می کنند.
اکنون باید دید با شروع نقل و انتقالات تابستانی، مذاکرات دو طرف وارد چه مرحله ای خواهد شد.تایید مذاکرات مورینیو با ستاره مازاد بارسلوناژوزه مورینیو سرمربی تاتنهام برای تقویت خط میانی و حمله تیمش به دنبال جذب فیلیپه کوتینیو است.به گزارش "ورزش سه"، فیلیپه کوتینیو تابستان گذشته با قراردادی قرضی و بند خرید 120 میلیون یورویی، بارسا را ترک و راهی بایرن مونیخ شد. دوران حضور او در بارسا تنها یک سال و نیم به طول انجامید و او که نتوانسته بود رضایت ارنستو والورده را جلب کند، چاره ای جز جدایی نداشت.

ستاره برزیلی سابق لیورپول، گران ترین خرید تاریخ بارسلوناست ولی نتوانست ارزش هایش را در باشگاه کاتالان به اثبات برساند.
کوتینیو در بایرن نیز چیز خاصی از خود نشان نداد و باشگاه آلمانی بند خرید او را فعال نکرد تا به این ترتیب او در پایان فصل به بارسلونا بازگردد. شایعات زیادی در مورد آینده این بازیکن شنیده می شود از جمله علاقه چندین تیم لیگ برتری.

بارسا نیز خواهان فروش این بازیکن یا انتقال قرضی او برای خلاصی از پرداخت دستمزد نجومی اوست.
پس از منچستریونایتد، چلسی و آرسنال، حالا تاتنهام مورینیو هم به جمع تیم های خواهان کوتینیو اضافه شده است. این ادعایی است که "'Football Insider" مطرح کرده است.
طبق این ادعا، ژوزه مورینیو با کوتینیو گفت و گو هایی داشته و دو طرف به توافق نیز رسیده اند و حالا مانده مذاکرات تاتنهام و بارسلونا. تاتنهام انتقال قرضی کوتینیو را می خواهد و 8 میلیون پوند به علاوه دستمزد کامل او(200 هزار پوند در هفته) را نیز پرداخت خواهد کرد.
 در صورت نهایی شدن انتقال، کوتینیو حتی از هری کین و سون هیونگ مین نیز دستمزد بیشتری دریافت خواهد کرد.دیاباته تمرین امروز استقلال را از دست می دهد؟مهاجم اهل مالی استقلال ممکن است در تمرین امروز شرکت نکند.به گزارش ورزش سه، شیخ دیاباته بلافاصله بعد از ورود به فرودگاه تست کرونا داد و روز گذشته هم با دستور پزشکان استقلال یک تست کامل را پشت سرگذاشت.

با این حال با توجه به اینکه تست اولیه او به انستیتو پاستور رفته است و جواب آن تا این لحظه اعلام نشده است، پزشکان استقلال در تلاش هستند تا قبل از شروع تمرین امروز نتیجه  را  دریافت کنند.

در این بیین چون  مجوز تست سلامت الزامی است اگر جواب تست شیخ دیاباته تا ساعت دیگر اعلام نشود او در تمرین نوبت بعد از ظهر استقلال غایب خواهد بود.مجیدی وارد بازی تعویق لیگ نمی شودسرمربی استقلال تصمیم ندارد دیگر صحبتی در مورد برگزاری یا لغو لیگ کند.به گزارش "ورزش سه"، بعد از انتشار خبر فوت نوجوانان فوتبالیست فرهاد مجیدی با انتشار پستی در صفحع اینستاگرام خود رسما مخالفت خود را با برگزاری بازی های لیگ اعلام کرد اما گفته می شود او دیگر قصد ندارد در این باره اظهار نظری انجام بدهد.

در روزهایی که مربی های زیادی در مور لغو یا برگزاری رقابت های لیگ برتر اظهار نظرهای مختلفی انجام داده اند  فرهاد مجیدی دیگر تصمیمی برای انجام مصاحبه ندارد و قصد دارد تا اعلام موضع نهایی مقامات رسمی  سکوت کند.

مجیدی بی توجه به حواشی به وجود آمده این روزها با انگیزه زیاد تیمش را هدایت می کند تا بازیکنان را تا شروع بازی ها از نظر بدنی آماده کند و بتواند لیگ نوزدهم را در بهترین حالت ممکن به پایان برساند.

عکس: رضا سعیدی پورسرقت بزرگ از پنت هاوس ریاض مجرز در منچسترریاض محرز ستاره الجزایری سیتی با اتفاقی تلخ روبرو شده و گفته می شود، سارقان به او ضرری 500 هزار پوندی وارد کرده اند.به گزارش "ورزش سه"، ریاض محرز جدیدترین فوتبالیست شاغل در انگلیس است که منزل او مورد سرقت قرار می گیرد. طبق گزارش دیلی میل، ارزش موراد سرقتی از ستاره الجزایری منچسترسیتی چیزی حدود 500 هزار پوند برآورد شده است.
سرقت هفته گذشته و زمانی رخ داده است که محرز در پنت هاوس مجلل خود در منچستر حضور نداشت.

در میان موارد سرقتی به ساعت ریچارد مایلز به ارزش 230 هزار پوند، ساعت دیتونا به ارزش 40 هزار پوند و ساعت دِی دِیت به ارزش 30 هزار پوند برخورد می کنیم. نیمار، اد شیران و کانیه وست دیگر افرادی هستند که دیگر طرح های این ساعت های رولکس را در اختیار دارند.

همچنین 50 هزار پوند پول نقد و دستبند کارتیه و وسایل ورزشی به ارزش در مجموع 150 هزار پوند نیز از محرز سرقت شده است.

اخیرا دله آلی ستاره تاتنهام در اثر حادثه سرقت در منزلش در شمال لندن مورد حمله سارقان قرار گرفته و زخمی شده بود. البته به نظر می رسید دله آلی موفق به فراری دادن دزدان شده و علیرغم درگیری به طور جدی مصدوم نشده است. دله آلی در کنار برادر و دوستانش در حال سپری کردن قرنطینه بوده که این اتفاق رخ داده است.

دو مرد درست بعد از نیمه شب وارد خانه این بازیکن شده و ستاره ملی پوش انگلیسی را تهدید کرده اند. دله آلی نیز با این دو نفر درگیر شده و هنگام فراری شدن سارقان و به علت برخورد ضربه چاقو دچار آسیب دیدگی از ناحیه صورت شده است.
سال گذشته از منزل محمود ساکو بازیکن فرانسوی پالاس نیز 500 هزار پوند سرقت شده بود.کری جالب یزدانی برای مهدی قائدی  (عکس)مدافع استقلال به شکلی جالب برای مهاجم جوان تیمش کری خواند.به گزارش ورزش سه، مهدی قائدی یکی از تکنیکی ترین بازیکنان حال حاضر فوتبال است که مهار کردن او چه در بازی رسمی و چه در تمرین کار هر مدافعی نیست و به گفته کسانی که روبروی او بازی می کنند دریبل زدن برای او راحت ترین کار دنیا است.

اما امروز سیاوش یزدانی عکسی از توپ گیری از مهدی قائدی منتشر کرد و با نوشتن جمله «دنبال سباوش بدو» نشان داد مهار این بازیکن بوشهری برای او کار زیاد سختی نیست و در این امر موفق بوده است.

یزدانی بعد از پشت سرگذاشتن یک دوره مصدومیت طولانی حالا به اوج آمادگی رسیده است و در این بین تلاش می کند با درخشش در بازی های پیش رو اتفاق های تلخ بازی های از دست رفته فراموش کند.فهرست بهترین گلزنان اروپا؛ شکارچی سرخ در صدرروبرت لواندوفسکی فصل جاری در همه رقابت ها بیشترین گل را به ثمر رسانده و بی رقیب پیش می رود. ستاره ای که حالا مسی و رونالدو را در سایه خود قرار داده است.به گزارش "ورزش سه"، اواخر اسفند ماه بود که رقابت های فوتبال در سراسر اروپا به غیر از بلاروس به دلیل شیوع کرونا تعطیل شد. سه ماه بعد بوندسلیگا اولین لیگی بود که فعالیت خود را از سر گرفت؛ به طوریکه تیم ها تقریبا 4 بازی نیز انجام داده اند و مطابق انتظار، بایرن مونیخ اسب خود را برای قهرمانی مجدد زین کرده است.

بایرنی ها هر 4 بازی خود پس از شروع مجدد بوندسلیگا را پیروز شده اند از جمله برتری 0-1 در زمین دورتموند تا با یک بازی بیشتر، 10 امتیاز نسبت به زردهای وست فالن فاصله بگیرند.

روبرت لواندوفسکی در بازگشت بوندسلیگا توانسته 4 گل برای بایرن به ثمر برساند و تعداد گل هایش در این رقابت ها را به 29 افزایش دهد و فعلا شانس اول کسب عنوان کفش طلا محسوب می شود.

او دو گل از چیرو ایموبیله فاصله دارد و لیونل مسی هم به فاصله 10 گل با او دیده می شود؛ هرچند که تا پایان بوندسلیگا تنها 5 بازی باقیمانده ولی مسی در لالیگا 11 بازی دیگر پیش رو خواهد داشت.

ستاره لهستانی بایرن در مقایسه با گلزنان 4 لیگ معتبر دیگر فوتبال اروپا(انگلیس، اسپانیا، فرانسه و ایتالیا)، بیشترین گل را در همه رقابت ها به ثمر رسانده و از این حیث فاصله ای چشمگیر با نزدیک ترین رقیب خود یعنی کیلیان امباپه دارد. امباپه به سبب نیمه تمام ماندن فوتبال فرانسه، تنها در لیگ قهرمانان شانس افزایش گل هایش را خواهد داشت. او البته از حیث متوسط گلزنی(75 دقیقه یک گل) پایین تر از ارلینگ هالند قرار می گیرد که هر 65 دقیقه توانسته یک گل به ثمر برساند.

روبرت لواندوفسکی در 37 بازی توانسته 43 گل به ثمر برساند. 3233 دقیقه بازی کرده و متوسط هر 75 دقیقه توانسته یک گل به ثمر برساند.
کیلیان امباپه پس از 33 بازی توانست آمار 30 گل را از خود به جا بگذارد. او 2479 دقیقه بازی کرده و متوسط هر 83 دقیقه یک گل را به جا گذاشته است.

پس از او چیرو ایموبیله ستاره لاتزیو قرار دارد که توانسته در 33 بازی 30 گل به ثمر برساند اما متوسط گلزنی او از امباپه پایین تر است. او 2695 دقیقه به میدان رفته و متوسط هر 90 دقیقه یک گل را به ثبت رسانده است.

تیمو ورنر ستاره لایپزیش هم در 39 بازی، 30 گل زده اما این تعداد گل را در 3091 دقیقه بازی به ثمر رسانده و متوسط گلزنی او هر 103 دقیقه یک گل است.
در رده پنجم به کریستیانو رونالدو می رسیم که در 32 بازی برای یوونتوس توانسته 25 گل به ثمر برساند. 2873 دقیقه بازی کرده و متوسط هر 113 دقیقه یک گل را به جا گذاشته است.

پس از رونالدو، لیونل مسی قرار دارد که در 31 بازی برای بارسا 24 گل زده است. 2640 دقیقه در زمین بوده و هر 110 دقیقه هم یک گل زده است. متوسط گلزنی او از رونالدو اندکی بهتر بوده.

در رده های بعدی به این بازیکنان برخورد می کنیم(تنها 5 لیگ معتبر دنیا محاسبه شده اند):

سرخیو آگوئرو(سیتی): 30 بازی، 23 گل، 2037 دقیقه و متوسط هر 89 دقیقه یک گل.
روملو لوکاکو(اینتر): 35 بازی و 23 گل، 2904 دقیقه و متوسط هر 126 دقیقه یک گل.
رائول خیمنز(وولوز): 44 بازی و 22 گل، 3523 دقیقه و متوسط 160 دقیقه یک گل.
موسی دمبله(لیون): 42 بازی و 22 گل، 3309 دقیقه و متوسط هر 150 دقیقه یک گل.
ارلینگ هالند(دورتموند): 20 بازی و 21 گل، 1362 دقیقه و متوسط هر 65 دقیقه یک گل.

جوزپ ایلیچیچ(آتالانتا): 29 بازی و 21 گل، 2053 دقیقه و متوسط هر 98 دقیقه یک گل.
مائورو ایکاردی(پی اس جی): 31 بازی و 20 گل، 1958 دقیقه و متوسط هر 98 دقیقه یک گل.
اوبامیانگ(آرسنال): 32 بازی و 20 گل، 2711 دقیقه و متوسط هر 136 دقیقه یک گل.
رحیم استرلینگ(سیتی): 39 بازی و 20 گل، 3002 دقیقه و متوسط هر 150 دقیقه یک گل.
محمد صلاح(لیورپول): 40 بازی و 20 گل، 3423 دقیقه و متوسط هر 171 دقیقه یک گل.درخواست رسمی فولاد برای تعویق بازی با استقلالجواد نکونام سرمربی تیم فولاد اعلام کرد که این باشگاه در نامه ای به سازمان لیگ خواستار تعویق بازی این تیم با استقلال شده است.به گزارش "ورزش سه"، آیاندا پاتوسی یکی از بازیکنان خارجی است که هنوز به ایران برنگشته و فولادی ها منتظر بازگشت این بازیکن هستند. حالا به نظر می‌رسد باشگاه فولاد تصمیم گرفته که بدون حضور این بازیکن خود در مقابل حریفان قرار نگیرد و این را در نامه ای رسمی به سازمان لیگ اعلام کرده است.

جواد نکونام سرمربی تیم فولاد در این باره گفت: بازیکن ما نیامده و نامه زدیم به سازمان لیگ که اگر بازیکن ما نرسد باید بازی اولمان (مقابل استقلال) را عقب بیاندازد و برنامه ای که خودشان ریخته اند، باید فکر بازیکنان خارجی باشند که قراردادشان تاریخ دارد و می‌توانند به فیفا شکایت کنند و باید برای این چیزها راهکار بدهند اما خداراشکر در فوتبال ما همه می‌دانند و نیاز به اطلاعات ندارند.

دیدار تیم های استقلال و فولاد برای روز 29 خرداد در اهواز برنامه ریزی شده و قرار است نخستین بازی فوتبال ایران بعد از سه ماه تعطیلی باشد.

نامه فولاد به سازمان لیگ در حالی ارسال شده که بیش از نصف تیم های ایرانی با غیبت بازیکن خارجی خود مواجه هستند.هشدار خشن نکونام به باشگاه استقلال!سرمربی فولاد در مصاحبه ای مفصل با خبرنگاران با صبر و حوصله به همه سئوالات پاسخ داد.او از مخالفان جدی برگزاری لیگ با شرایط فعلی است.به گزارش "ورزش سه"، جواد نکونام سرمربی تیم فوتبال در گفتگو با خبرنگارانی که به هتل المپیک رفته بودند، حضور یافت و خیلی سریع صحبتهایش را آغاز کرد: از چهارشنبه هفته گذشته تیم را دور هم جمع کردیم. شیمبا دیرتر اضافه شد. پنج شنبه اولین تست را دادیم. جا دارد از آقای آذری تشکر کنیم. هزینه های زیادی برای آماده سازی با توجه به شرایط فعلی و وجود ویروس وجود دارد. باید تشکر کنیم از باشگاه. اهواز شرایط خوبی ندارد و نمی توانستیم اردو بزنیم. به همین خاطر تهران آمدیم و با رعایت پروتکل های بهداشتی توانستیم شرایط تیمی خوبی داشته باشیم.

*با استقلال در اهواز بازی می کنیم
از جواد نکونام در رابطه با بازی استقلال و فولادخوزستان پرسیده شد که طبق برنامه احتمالی باید روز 29 خردادماه در اهواز برگزار شود. نکونام در پاسخ به این سوال که شرایط برگزاری بازی فراهم است گفت: بازی که بدون تماشاگر خواهد بود و بازیکنان هم که در هتل هستند. پس فرقی نمی کند که کجا باشند یا نباشند. امیدوارم تا آن زمان شرایط کل کشور خوب شود. در جریانم در اهواز شرایط قرنطینه سخت تر شده ولی می دانم شرایط بهتر خواهد شد. چیزی که مهم است اینکه همه دوست دارند در اهواز با استقلال یا هر تیمی دیگر بازی کنیم و قطعا در اهواز با استقلال بازی خواهیم کرد.

نمی توانید پروتکل ها را اجرا کنید
من به تیمی کاری ندارم. اگر خاطرتان باشد من از اول مخالف برگزاری لیگ بودم. من اگر صحبتی می کنم به خاطر تیمم نیستم و به خاطر اهالی فوتبال است. اینکه همه مخالفند درست است. من در مورد قهرمانی تیمی صحبت نمی کنم. من در مورد سلامتی فوتبال و جامعه صحبت می کنم. ما باید کمک کنیم که هر روز یک نفر کمتر به بیمارستان برود. بله ما مجبور شده ایم که تمرین می کنیم. برخی صحبت ها هست که وقتی من می خوانم تعجب می کنم. سر من که کلاه نمی رود. می گویند پروتکل های اسپانیا و آلمان. ولی شما نمی توانید اجرا کنید.

یک هزارم اسپانیا و آلمان نیستیم
 نکونام با انتقاد از شروع بازی ها ادامه داد: شما می دانستید که در اسپانیا بازیکنی با ماشین مثلا X به تمرین رفته و باید تا آخر تمرینات با همان ماشین رفت و آمد کند. می دانستید بازیکنی حق دوش گرفتن و رفتن به رختکن را ندارد. می دانستید آلمان دو ماه تمرین کرده تا به مسابقات رسیده است. ما می گوییم 20 روز بعد بازی های شروع خواهد شد و همه جنگ می کنند تا دو روز زودتر شروع کنند. ما باید زیر ساخت را درست می کردیم و بعد برنامه می دادیم. استاندارد سازی و بعد شروع. اینکه می گویند اسپانیا و آلمان درست نیست و یک هزارم آنها هم نیستیم. بروید مطالعه کنید این ها را. من به طور کامل در مورد اسپانیا می دانم و وظیفه دارم و دوست دارم در این مورد بدانم.

نظر مدیران را نخواستند
 سال جام جهانی مگر نیست؟ مگر تیم ملی مهم نیست؟ می دانید که آلمان در هفته اول 9 مصدومیت عضلانی و یک مصدومیت رباط داشته اند. تیم اوساسونا همین الان 5 مصدوم در تمرینات داشته؛ با امکاناتی که آنها دارند. تازه اتاق تنها دارند. پرواز چارتر دارند و خیلی مسائل دیگر. ما می خواهیم لیگ را برگزار کنیم و هر اتفاقی ممکن است پیش بیاید. ببخشید مگر می شود از دستگاه رد بشوی و بیایی به زمین. بعد یک تکل می زنند زیر پایت و می خوری زمین. ببینید کدام باشگاه بزرگ کنار زمین اسپری دستشان است. فوتبال اینطوری نیست. با تمام شغل ها هم فرق دارد. احساسی نکنیم ماجرا را. باید منطقی برخورد شود. باید زمانی که می خواستند تصمیم بگیرند، تمام مدیران عامل را جمع می کردند و نظرشان را می گرفتند؛ شاید دو نظر به درد بخور پیدا می کردند.

راه حل این بود که ...
ما لیگ قهرمانان را داریم، جام حذفی را داریم. فصل بعد را داریم؛ آن هم با فاصله کم. عقلانی این بود که ما لیگ را تعطیل می کردیم. استراحت می دادیم. شروع می کردیم به آماده سازی زیرساخت برای برگزاری بازی ها با پروتکل های بهداشتی و بعد از آن لیگ شروع می کردیم. امسال که نه تیم ملی امید داریم و نه بزرگسالان و می توانیم وسط نیم فصل بازی کنیم. اصلا لیگ ما همیشه در اردیبهشت ماه تمام می شود. یک ماه بیشتر بازی می کردیم. خب خرداد بازی کنیم. تیم ملی هم بازی دارد. الان تیم هایی که بازیکنان ملی دارند و در جام باشگاه های آسیا حضور دارند، صد در صد در معرض آسیب هستند. فوتبال برد و باخت دارد  و اینقدر بازی تکرار می شود که یادتان می رود ولی سلامتی ما چه می شود.

ممکن است کرونا را انتقال بدهیم
وقتی تمرین کردن را شروع کرده‌ایم، بازیکن می‌تواند بگوید نه؟ وقتی اعلام شد که تیم ما تست کرونا مثبت دارد، بازیکن آمد گفت من می‌روم در ماشین می‌خوابم و در هتل نمی‌مانم! بازیکن ما می‌ترسید و اگر بخواهید اسمش را می‌توانم بگویم. من می‌گویم کرونا را من می‌گیرم اما اگر رفتم در اقوام و فامیل به یک نفر مسن انتقال دادم، تکلیف او چه می‌شود؟ همه پروتکل ها برای این است که کسی آسیب نبیند، بهداشت رعایت شود، کسی در جامعه از بین نرود و آمارمان از این وحشتناک تر نشود. ما فوتبالیست ها همه باهم اینجا کنار هم تمرین و بازی می‌کنیم و به اعضای خانواده انتقال می‌دهیم.

ما سهیمه نگیریم کی بگیرد؟
سرمربی فولاد درباره ضرر فولاد و احتمال از دست رفتن سهمیه آسیایی عنوان کرد: ما نگیریم سهمیه را چه کسی بگیرد؟ اینطور نیست که چهار تیم اول سهمیه بگیرند. نظر من این بود که لیگ استراحت بخورد و بگویند 2 ماه دیگر لیگ شروع می‌شود و بگویند شما خودتان می‌دانید که چه زمانی تمرینات را شروع کنید. زمانی که اعلام کردند، دعوا بود که چه کسی زودتر تمرین را شروع کند! تست را نداده همه وسط زمین بودیم، یک سری تیم ها هم چه بزرگ و چه کوچک یواشکی تمرین کردند اما ما این کار را نکردیم! آن از اول فصل که لیگ سه ماه عقب افتاد، این هم از آخر که قرار بود اردیبهشت به پایان برسد اما از اسفند تعطیل شد و قرار است تا مرداد طول بکشد! بازیکن فوتبال چطور باید بدنش را برای یک سال و دو سه ماه آماده نگه دارد؟ بدنش از آهن که نیست، مصدوم می‌شود.

فوتبالیست ها از تعطیلی ضرر نمی کنند
 باید می‌گفتند استپ، لیگ را بعدا برگزار کنید یا این که تعطیل اعلام می‌کردند. ما فوتبال را برای سلامتی جامعه برگزار می‌کنیم؛ اما برای این نیست که بگوییم ورزش می‌کنیم تا ورزش کرده باشیم! ورزش برای سلامتی جامعه است. این که یک نفر هم کمتر مریض شود، یک نفر است. فوتبال با هیچ رشته ای قابل مقایسه نیست، نگویید مگر خون کسی بیشتر ارزش دارد... شغل کسی چیز دیگری است و می‌رود امرار معاش می‌کند اما فوتبالیست اینطور نیست. فوتبالیست ها با این که بازی ها کنسل شود، ضرری نمی‌کنند.

شاید پاتوسی برنگردد
نکونام با اشاره به غیبت پاتوسی گفت: بازیکن ما نیامده و نامه زدیم به سازمان لیگ که اگر بازیکن ما نرسد باید بازی اولمان (مقابل استقلال) را عقب بیاندازد. باید فکر بازیکنان خارجی باشند که قراردادشان تاریخ دارد و می‌توانند به فیفا شکایت کنند و نیایند. باید برای این چیزها راهکار بدهند .
او در مورد احتمال عدم بازگشت پاتوسی به ایران و ممانعت تیم کیپ تاون از حضور او در ایران هم عنوان کرد: همه چیز متاسفانه امکان پذیر است. وقتی ما برنامه ریزی بلد نیستیم این مشکلات به وجود می‌آید. مربی خارجی ما می گوید قراردادم تمام شده و به سازمان مالیات اسپانیا گفتم که من شغل دارم و حقوق بازنشستگی من را بدهید. .حالا او چه کار کند؟ بسم الله، دوستان بگویند!

بازیکن فرسوده شده
او درباره وضعیت فولاد از نظر بازیکن مصدوم گفت:" ما تازه شروع کردیم و پله اول هستیم. این قصه سر دراز دارد. بازیکن سه ماه بدنسازی کرده است آن هم به خاطر اینکه ورزشگاه ها درست شوند که در نهایت 4-5 ورزشگاه درست شد. بازیکن فرسوده شده است. من تجربه دارم به خاطر استراحت نکردن رباط صلیبی ام پاره شد. باید یک روز بگوییم تمرکز کن، تمرین کن آن هم توی این گرما بازیکن می افتد. یک برنامه غیرکارشناسی و غیرحرفه ای تقدیم به فوتبال ایران شد."

مدارکم را به ای اف سی فرستادم
او در بخش دیگری از صحبت هایش درباره مطالباتش از باشگاه استقلال و دخالت ای اف سی  و احتمال ممنوعیت حضور در لیگ قهرمانان آسیا گفت:" امیدوارم یک بار اول از همه در فوتبال ایران این اتفاق بیفتد و تیم هایی که نمی توانند طلبشان را بدهند نتوانند بازیکن بگیرند. در دنیا تیمی نیست که بدهکار باشد بازیکن بگیرد. من خودم از دو سه باشگاه طلب دارم. نه فقط من خیلی از بازیکنان و مربیان هستند طلب دارند ولی کسی رسیدگی نمی کند. درمورد استقلال هم باید بگویم واقعا یکسری چیزها هست و بد است که زیاد پیگیری کنید. آن ها طلب قراردادی ام را ندادند؛ سرمالیات هم به من کلک زدند. من همه مدارک را برای کنفدراسیون فوتبال آسیا ارسال کردم و اولین فرصت آن ها با باشگاه صحبت کنند خودشان متوجه خواهند شد چه اتفاقی افتاده است. به باشگاه استقلال گفتم مالیات من هرچقدر است خودتان پرداخت کنید من کاری ندارم. من خودم مبلغی را پرداخت کرده بودم که باشگاه استقلال آن را قبول نکرد! در فوتبال ایران مدیریت نداریم؛ غیر از آقای آذری و چند نفر دیگر مدیری نداریم. مدیری مثل کی روش هم که می آید او را فراری می دهیم چون جایمان را تنگ می کند.

تعلیق ؟ بدهم نیست!
کاپیتان سابق تیم ملی ایران درباره اینکه هنوز زمزمه های تعلیق فوتبال ایران وجود دارد گفت:"از این نظر که ما فوتبالمان به سلامت و کارایی برسد من موافق هستم، این اتفاق بیفتد چون مجبور می شویم درست شویم. ببخشید ما آمار مالیات می خواهیم بدهیم دروغ می گوییم، می خواهیم لیست بدهی بدهیم دروغ می گوییم، در اعلام قرارداد دروغ می گوییم. این چه روشی است. البته امیدوارم تعلیق نشود و همه چیز شفاف و درست باشد اما اگر این اتفاق بیفتد مجبور هستیم درست کنیم."

چرا نمی پذیرید اشتباه کردید؟
اوبا اشاره به ماجرای قرارداد ویلموتس و غرامت میلیون دلاری هم افزود:"وقتی من می روم تیم ملی به فدراسیون اعلام می کنم فقط آمده ام یاد بگیرم. نه دنبال پول و نه دنبال قرارداد هستم. این ها(مربیان خارجی) با نتیجه نگرفتن هم شوخی ندارند و پولشان را می خواهند. نتایج و کارهایی که کرده اند  مشخص است و بدترینش این است کسی  شهامتش را ندارد که بگوید اشتباه کردم و تقصیر را نمی پذیرد."

ازخیابان آدم برای کلاس مربیگری می آید
نکونام در پایان حرفهایش به انتحاب سرمربی بایرن هانس دیترفلیک اشاره کرد و گفت:" بروید ببینید بایرن مونیخ برای انتخاب سرمربی اش چه کار کرد و این شخص را از کجا آورد. ما در اینجا یک کلاس مربیگری رفتیم؛ استاد از اروپا آمده بود تدریس کند؛ 95 درصد کلاس افرادی بودند که در خیابان هم به آن ها تیم نمی دهند.این مشکل فوتبال ماست. کسانی که به این کار علاقه دارند و می توانند کمک کنند هیچ ردی از آن ها نیست. اصلا نمی گذارند این افراد بیایند. اصلا تا به حال آمده ایم کاری کنیم که برای آینده مربی بسازیم؟ اگر هم کسی بوده جواب سلام را با اخم بدهد یا نه بگوید ریشه اش و بنیادش را می زنند .ببینید چقدر آدم مستعد این وسط سر این مسائل نابود شده اند. "

پایان گفت و گو
نکونام همچنین صحبتی هم درباره موضوع ورود وزارت اطلاعات به ماجرای دلال ها کرد و گفت امیدوارم پاکسازی اتفاق بیفتد.
سرمربی فولاد خوزستان در بخش آخر حرف هایش درباره دراگان اسکوچیچ سرمربی تیم ملی گفت:" فقط آرزوی موفقیت برای تیم ملی کشورم دارم."میلیچ آماده به استقلال برگشت (عکس)مدافع چپ استقلال با آمادگی نسبتا خوب به تمرین این تیم برگشته است و کادرفنی از وضعیت او رضایت دارند.به گزارش ورزش سه، هروویه میلیچ در تعطیلی لیگ به کرواسی سفر کرد و در این مدت تمرینات خود را به صورت انفرادی در کشورش ادامه داد تا آمادگی بدن خود را بتواند حفظ کند. این بازیکن هر از چندگاهی عکس هایی از تمرینات خود  منتشر می کرد تا به هوادارانش در استقلال نشان بدهد در این مدت تمرین را رها نکرده است.

میلیچ اما بعد از دریافت مطالباتش چند روزی است که به ایران برگشته است و در کنار سایر بازیکنان خود را آماده شروع دوباره لیگ برتر می کند.  نکته مهم ماجرا این است که ظاهرا میزان آمادگی میلیچ مورد تایید کادرفنی استقلال قرار گرفته است واو با حضور در تمرین استقلال آمادگی نسبتا خوبی از خود نشان داده است.

میلیچ در این فصل با وریا غفوری سمت راست و چپ استقلال را  فعال کرده است و فرهاد مجیدی روی درخشش او در بازی های باقی مانده حساب ویژه ای باز کرده است.

عکس: رضا سعیدی پورعلوی: حق فولاد میزبانی از استقلال استسرپرست تیم فوتبال فولاد خوزستان می‌گوید در هر شرایطی باید در اهواز از استقلال میزبانی کنند.به گزارش "ورزش سه"، سید محمد علوی در خصوص آخرین شرایط فولاد و تست‌های کرونا از بازیکنان این تیم اظهار کرد: شرایط خوبی داریم؛ ما ۳ آزمایش انجام دادیم که در تست دوم چند بازیکن مشکوک داشتیم ولی در تست سوم همه‌ی جواب‌ها منفی بود. خدا را شکر می‌کنم که تمام پروتکل‌های بهداشتی را رعایت کردیم و در هتل به هر فرد یک اتاق داده‌ایم. اینکه در آینده چه اتفاقی می‌افتد، باید منتظر بمانیم.

او با بیان اینکه تا الان فقط برای هزینه‌های تمرین و تست‌ها حدود ۲۰۰ میلیون خرج کردیم، گفت: حدود ۵۰۰ میلیون تومان برای هتل هزینه شده چراکه اولویت ما سلامت بازیکنان و اعضای تیم است. برای ما اول سلامتی مهم است و بعد فوتبال.

سرپرست تیم فولاد خوزستان درباره اینکه تیم‌های حرفه‌ای نباید بهانه‌ی مسائل مالی داشته باشند، عنوان کرد: این حرف درست است ولی من گله هم دارم. حداقل ما را به یک جا معرفی کنند تا درست تست بدهیم. ما نمی‌دانیم پاسخ این تست‌ها را از ما قبول می‌کنند یا خیر. خواهش من این است که یک مرجع را برای تست دادن معرفی کنیم و حتی هزینه‌ها را هم پرداخت می‌کنیم. یک جا می‌گوید تست‌ها مثبت است و یک جای دیگر می‌گوید منفی! خود ما هم مانده‌ایم.

علوی اضافه کرد: انتظار ما زیاد نیست. سیاست باشگاه این است که سلامتی بازیکنان و مربیان از همه چیز مهم‌تر است. ما پاسخ تست‌ها را ارائه می‌کنیم اما اگر یک مرجع برای تست‌ها باشد، همه چیز بهتر پیش خواهد رفت.

او در مورد اینکه استقلالی‌ها مدعی هستند وضعیت در اهواز قرمز است و شاید نشود در این شهر بازی برگزار شود، عنوان کرد: حق ما است که در اهواز بازی کنیم. ما تمام نکات بهداشتی را در استادیوم رعایت کردیم. وقتی این خرج‌ها را در تهران می‌کنیم، در شهر خودمان بهترین امکانات را در اختیار تیم حریف قرار می‌دهیم. حق خوزستان و فولاد است که بازی در اهواز برگزار شود.رسمی؛ قرارداد ایکاردی با پی اس جی دائمی شدباشگاه پی اس جی امروز اعلام کرد که با پرداخت رقم فسخ ایکاردی این بازیکن را به صورت قطعی از اینتر جذب کرده است.به گزارش "ورزش سه"، سرانجام پس از کش و قوس های بسیار، قرارداد مائورو ایکاردی با پی اس جی از حالت قرضی خارج و دائمی شد.

ایکاردی تابستان گذشته و پس از اختلاف با آنتونیو کونته(سرمربی) و سران اینتر، مجبور به ترک این باشگاه شد. او در آخرین روز نقل و انتقالات بود که به صورت قرضی و با بند خرید دائمی 70 میلیون یورویی راهی پی اس جی شد و توانست در 31 بازی 20 گل برای پاریسی ها به ثمر برساند و آنها را برای فعال کردن بند قرارداد دائمی متقاعد کند.

پس از شیوع کرونا اما پی اس جی تصمیم به مذاکره با اینتر گرفت تا از رقم نهایی انتقال ایکاردی کم کند و در نهایت موفق نیز شد.
طبق ادعای رسانه های ایتالیایی، پی اس جی 50 میلیون یورو به علاوه 8 میلیون یورو بندهای متغیر به اینتر پرداخت خواهد کرد و ایکاردی را تا سال 2024 در اختیار خواهد داشت. فصل گذشته و به دلیل حضور ادینسون کاوانی، فرصت بازی خیلی زیادی به ایکاردی نرسید و او از این قضیه شکایت هم داشت و حالا با جدایی قریب الوقوع کاوانی، او می تواند امیدوار باشد که فصل آینده تبدیل به بازیکن فیکس پاریسی ها شود.آخرین بازی یاران مهدی‌خانی قبل از لیگ(عکس)واراژدین در حضور ۴۵ دقیقه‌ای مهاجم ایرانی خود در دیداری تدارکاتی برابر گوریکا شکست خورد.به گزارش "ورزش سه"، تیم واراژدین که محمدمهدی مهدی‌خانی در آن عضویت دارد، پس از برگزاری تمرینات و اردوی آماده‌سازی خود، آخرین مسابقه‌ی تدارکاتی خود را شب گذشته و به میزبانی تیم گوریکا برگزار کرد.

واراژدین که در دیدار تدارکاتی اخیرش مقابل لوکوموتیو زاگرب مغلوب شده بود، در بازی دوستانه مقابل گوریکا نیز که در سه زمان ۴۵ دقیقه‌ای برگزار شد، با نتیجه ۵ بر یک شکست خورد.

مهدی‌خانی، مهاجم جوان واراژدین از دقیقه ۹۰ به‌عنوان سومین تعویضی تیمش وارد زمین شد و ۴۵ دقیقه مقابل گوریکا در بازی حضور داشت.

دیدار دیشب برابر گوریکا، آخرین مسابقه دوستانه یاران مهدی‌خانی پیش از شروع مجدد بازی‌های رسمی بود و آنها در روز شنبه هفته آینده(هفدهم خردادماه) در چارچوب هفته هفدهم لیگ یک کرواسی باید مقابل دینامو زاگرب صدرنشین قرار بگیرند.استقلال جلوی محرمیت بلبلی را می گیردمدیران باشگاه استقلال تلاش می کنند تا قبل از شروع بازی ها از محرومیت هافبک تیم خود جلوگیری کنند.به گزارش ورزش سه، محمد بلبلی در ابتدای فصل با استقلال قرارداد امضا کرد و در این بین آبی ها متعهد شدند مبلغی را به عنوان رضایت نامه به باشگاه سپیدرود پرداخت خواهند کرد اما با گذشت چندماه چک های باشگاه برگشت خورده است.

در این بین برطبق قانون باشگاه سپیدرود می تواند اجازه بازی بلبلی را بگیرد اما مدیران استقلال قصد دارند هرچه زودتر پول رضایت نامه این بازیکن را پرداخت کنند تا مشکلی پیش نیاید.

تمرین تیم فوتبال استقلال مدتی است شروع شده است و بلبلی هم حضور فعالی در تمرین آبی پوشان داشته است تا بتواند خود را برای شروع دوباره لیگ برتر آماده کند.مویس منچسترِ فرگوسن را به ویرانه تبدیل کردستاره مکزیکی سابق منچستریونایتد انتحاب دیوید مویس به جای سر الکس فرگوسن را اشتباهی تاریخی عنوان کرد.به گزارش "ورزش سه"، سر الکس فرگوسن سال 2013 منچستریونایتد را پس از 28 سال ترک کرد و پس از آن، این باشگاه دیگر رنگ قهرمانی لیگ برتر را به خود ندیده است. دیوید مویس که هدایت اورتون را برعهده داشت، جانشین فرگوسن شد ولی پس از 7 ماه حکم اخراج خود را دریافت کرد و شیاطین سرخ، فصل را با رایان گیگز به پایان رساندند.

چیچاریتو که زمان فرگوسن بازی های بسیار خوبی برای یونایتد به نمایش گذاشته بود، در مورد انتخاب دیوید مویس گفت:« صادقانه بگویم که من هیچ مشکل شخصی با مویس نداشتم و ندارم. اصلا هم نمی خواهم بگویم مربی بادانشی نبود و حرف هایی از این دست. مشکل اصلی این بود که مویس نخواست تا ادامه دهنده راه سر الکس باشد. او ایده هایی که در یونایتد جواب داده بود را پی نگرفت و سعی کرد برنامه های خودش را پیاده کند. فرمی که سر الکس یونایتد را اداره می کرد، بهترین در نوع خودش بود و سال ها توانسته بود برای یونایتد قهرمانی به ارمغان بیاورد.»

چیچاریتو ادامه داد:« مویس یک دنده و لجباز بود و باعث افت و جدایی بسیاری از بازیکنان جوان تیم از جمله خودم، فابیو، رافائل، دنی ولبک و ..... شد. انتخاب موزیس اشتباه بزرگی بود و سران باشگاه فکر می کردند خیلی سریع می توانند جانشین مناسبی برای سر الکس پیدا کنند. او منچستر فرگوسن را به یک ویرانه تبدیل کرد و به همین دلیل تنها 7 ماه توانست دوام بیاورد. حتی مورینیو، کلوپ و گواردیولا هنوز به سطح سر الکس نرسیده اند. او بهترین مربی همه دوران هاست.»اولین اظهار نظر معاون اقتصادی جدید استقلالمعاون اقتصادی جدید باشگاه استقلال می گوید عده ای شیطنت کردند تا اسپانسرهای بزرگ با این باشگاه قرارداد امضا نکنند.مهدی نوروزی در مورد انتخابش به عنوان معاون اقتصادی باشگاه استقلال به ورزش سه گفت: من قبلا در حوزه وزارت ورزش و جوانان و مدیرکل استان ها فعالیت های اقتصادی انجام داده بودم و در راه ساخت و تجهیز سالن ها فعالیت هایی انجام داده بودم.

او ادامه داد: روز 16 فروردین ماه که آقای سعادتمند رسما شروع به فعالیت کردند از من خواسته شد که با ایشان همکاری کنم. حتما می دانید باشگاه در آن زمان نیاز داشت که در عرض دو هفته چیزی حدود 15 تا 20 میلیارد برای فعالیت های جاری خود پول فراهم کند که با توجه به اینکه ما ارتباط هایی در این شرکت های بزرگ داشتیم توانستیم خیلی زود این مبلغ را فراهم کنیم.

معاون اقتصادی باشگاه استقلال در مورد انتخاب فولاد متین به عنوان کارگزار باشگاه هم گفت: ما با 33 شرکت حرف زدیم، در این بین شرکت های خدماتی بودند، داده پردازی بودند، شرکت هایی که در بورس فعالیت می کردند حضور داشتند و غیره، ما در این مذاکرات متوجه شدیم که دوستان در طول این چند سال چقدر برند باشگاه را ذلیل کرده اند و تمام برندها با ما از موضع بالا به پایین صحبت می کردند. با این حال تلاش کردیم شرایط را تغییر بدهیم و برای اسپانسر شرط ضمانت بانکی گذاشتیم که بعدا بتوانیم آن را پیگیری کنیم، شرط دیگر ما این بود که پرداختی این شرکت حتما یک کف و سقفی داشته باشد و کلیه اسپانسرهایی که جذب باشگاه می شوند حتما باید مورد تایید مدیریت باشگاه باشند و با نظارت ما این اتفاق رخ بدهد.

وی افزود: این وسط یک شیطنت هایی صورت گرفت، ما با چند شرکت بزرگ به توافق های بزرگی رسیدیم ولی می دیدیم افرادی هستند که جلوی عقد قراردادهای نهایی را می گیرند. آنها به شرکت ها می گفتند تا یک هفته دیگر قرارداد را امضا نکنید سعادتمند می رود و این شرکت ها این مسائل را به ما اعلام می کردند. شرایط خیلی سختی داشتیم اما در نهایت همه چیز ختم به خیر شد.

نوروزی در پایان در مورد سررسید بدهی های خارجی هم گفت: مدیر روابط بین الملل ما در حال بررسی تمام شرایط و مذاکره با طلب کاران است. ما جدول زمان بندی پرداختی ها را به طور دقیق داریم و انشاالله با درایت آقای سعادتمند مشکلی پیش نخواهد آمد. همانطور که تا حالا بدهی ها را داده ایم از این به بعد هم آن را پرداخت می کنیم.داور بین المللی فوتبال دکتر شدداور بین المللی فوتبال ایران موفق شد مدرک تحصیلی دکترای خود را دریافت کند.به گزارش "ورزش سه"، موعود بنیادی فرد داور باتجربه فوتبال ایران که یکی از شناخته شده ترین ها در این عرصه محسوب می شود، روز گذشته رسما به جمع دکترهای ایران پیوست.

بنیادی فرد 35 ساله که دانشجوی دکترای رشته مدیریت ورزشی در دانشگاه تهران بود، روز گذشته ار رساله اش دفاع کرد. او موفق شد رساله خود با عنوان تدوین برنامه راهبردی کمیته داوران فدراسیون فوتبال جمهوری اسلامی ایران را با رویکرد BSC با موفقیت ارائه کند.

بنیادی فرد مثل اکثر داوران فوتبال ایران از افراد تحصیلکرده است که بی تردید در پایان دوران داوری می تواند خدمات ارزنده ای در مدیریت فوتبال داشته باشد.ادامه اتفاقات عجیب در هیات فوتبال جم!هیات فوتبال شهرستان جم این روزها اتفاقات عجیبی را پشت سر می‌گذارد.به گزارش "ورزش سه"، چند روز قبل بود که امیرحسین محتشم رییس فوتبال استان بوشهر در حکمی ناگهانی فردی به نام عباس موسوی را به عنوان رییس فوتبال شهرستان جم منصوب کرد. این انتخاب در حالی انجام شد که طی سال های گذشته محمد اسدی به عنوان رییس هیات فوتبال شهرستان جم خدمات ارزنده ای را به فوتبال این شهرستان ارائه کرد و مورد وثوق بسیاری از اهالی فوتبال بوده است.

اسدی در سال های گذشته که پارس جنوبی به لیگ برتر رسیده، در هیات فوتبال عملکرد موفقی داشت و به خاطر زحماتی که کشیده، برکناری اش عجیب به نظر می‌رسید. از این رو کنار گذاشتن اسدی با واکنش بسیاری از مسئولان شهرستان جم مواجه شد و البته که مشخص شد این تصمیم با دخالت مستقیم بهروزیان فر مدیرکل اداره ورزش و جوانان استان بوشهر صورت گرفته است.

این اتفاقات اما پایان ماجرا نبود و با گذشت 24 ساعت از معارفه موسوی به عنوان رییس هیات فوتبال جم، محتشم حکم دیگری زد که به منزله برکناری رییس منصوب خودش بود! او که صراحتا اعلام کرده بود بنا به درخواست مدیرکل اداره ورزش استان تصمیم به برکناری اسدی گرفته، تنها یکروز بعد از انتخاب فرد جدید او را برکنار کرد و یک سرپرست برای هیات جم انتخاب کرد.

حالا اما با گذشت یک هفته از عزل موسوی، او دوباره حکم جدیدی گرفته است. با حکم جدید محتشم، موسوی دوباره رییس هیات فوتبال شهرستان جم شده تا یکی از عجیب ترین اتفاقات فوتبال ایران را شاهد باشیم.بازگشت ستاره گل‌گهر به تمریناتهافبک میانی گل‌گهر سیرجان از امروز به تمرینات تیمش اضافه می‌شود.به گزارش "ورزش سه"، پس از تست‌گیری باشگاه گل‌گهر سیرجان که قبل از شروع تمرینات‌اش انجام گرفت، مشخص شد که تعدادی از اعضای این تیم مشکوک به کرونا هستند و به همین منظور تمرینات شاگردان مجید جلالی بدون حضور این تعداد از بازیکنان در روزهای گذشته برگزار شد.

مهرداد عبدی یکی از بازیکنان سیرجانی‌ها است که گفته می‌شد مشکوک به کرونا بوده، اما این بازیکن در حال حاضر سلامتی کامل خود را به دست آورده و می‌تواند در کنار سایر بازیکنان تیمش مشغول به تمرین شود.

هافبک میانی گل‌گهر که در این فصل دو گل به ثمر رسانده و عملکرد خوبی در خط میانی تیمش داشته، در نخستین مرحله تست‌گیری، با مثبت بودن جواب آزمایش خود مواجه شد ولی دو آزمایش اخیر او منفی بوده تا با این شرایط بدون هیچ مشکلی بتواند به تمرینات‌شان اضافه شود.

شاگردان مجید جلالی عصر امروز تمرینات خود را در زمین الیاف تهران برگزار می‌کنند که مهرداد عبدی نیز با پشت سر گذاشتن دوران قرنطینه و به دست آوردن کامل سلامتی خود، می‌تواند در این جلسه تمرینی حضور پیدا کند.چرا دژاگه به ایران برنمی گردد؟کاپیتان تیم ملی و تراکتور هنوز برای سفر به ایران اقدامی نکرده است.به گزارش "ورزش سه"، اشکان دژاگه در نخستین روزهای شیوع کرونا در ایران به آلمان رفت تا در کنار خانواده اش باشد. او اکنون حدود 3.5 ماه است که در آلمان بسر می برد و حتی چندی قبل در مصاحبه ای بشدت نسبت به شروع مسابقات لیگ فوتبال ایران هم گلایه هایی را مطرح کرد.

دژاگه اما حالا که تمرینات تراکتور آغاز شده هنوز به ایران برنگشته است. جالب اینکه او برای بازگشت به تبریز و شروع تمریناتش با تراکتور اقدامی نیز انجام نداده است. درباره دژاگه البته شایعاتی به وجود آمد که او قصد بازگشت ندارد و از طرفی بخشی از مطالباتش نیز پرداخت نشده اما مسئولان باشگاه این موضوع را تکذیب کرد.

حال اما با شروع تمرینات تراکتور و اینکه مسابقات نیز از چندی بعد شروع می شود، هنوز مشخص نیست دژاگه چه زمانی به ایران برگردد و باید دید توضیح مسئولان باشگاه تبریزی در این باره چه خواهد بود.راهکار جدید بارسلونا برای تمدید با تراشتگنتمدید با مارک آندره تراشتگن گلر آلمانی بارسا یکی از اهداف اصلی سران باشگاه در طی هفته های آتی محسوب می شود.به گزارش "ورزش سه"، به نقل از آاس، پس از ماه ها تلاش بارسلونا هنوز نتوانسته مارک آندره تراشتگن را به تمدید قرارداد متقاعد کند. سنگربان آلمانی از سال 2014 بود که به بارسلونا پیوست و در ابتدا ذخیره کلودیو براوو بود. دو سال این وضعیت ادامه داشت تا اینکه تراشتگن بارسا را تهدید به جدایی کرد. تهدیدی که موثر واقع شد و سران بارسا تصمیم به قطع همکاری با براوو گرفتند.

گلر شیلیایی راهی سیتی شد تا فضا برای تراشتگن باز شده و او تبدیل به گلر اول و بی حرف و حدیث آبی اناری ها شود. شش سال بعد از پیوستن به بارسا، تراشتگن حالا پس از یان اوبلاک و آلیسون، سومین گلر با ارزش دنیا محسوب می شود.
اتقاقی که باعث شده تراشتگن در مذاکرات تمدیدش، تقاضای دستمزدی بسیار بالا را داشته باشد. گفت و گو ها تا زمان شیوع کرونا ادامه داشت بدون اینکه نتیجه روشنی گرفته شود. پس از شیوع کرونا، تراشتگن در مصاحبه ای گفت که اولویتش بارسلوناست ولی در شرایط فعلی ترجیح می دهد به چیزهایی غیر از تمدید قرارداد فکر کند.

انتشار تصویری از جوزپ بارتومئو(رئیس بارسا) و تراشتگن در حاشیه تمرین روز گذشته بارسا خبر خوشحال کننده ای برای هواداران این باشگاه بود. همه می دانند که تمدید با مسی و تراشتگن، مهمترین مسئولیت بارتومئو پیش از واگذاری ریاست باشگاه در ژوئن 2021 است.
رئیس قصد دارد گفت و گو ها برای تمدید با تراشتگن را پس از پایان فصل ادامه دهد. از ماه سپتامبر و پیش از شروع فصل 21-202، مذاکرات وارد فاز جدی تری خواهد شد اما باشگاه که حالا پس از شیوع کرونا با مشکل کمبود بودجه مواجه شده، قصد دارد گزینه های جدیدی را به تراشتگن معرفی کند؛ به این ترتیب که مبلغ ثابت دستمزد، افزایش قابل توجهی پیدا نخواهد کرد ولی بندهای متعددی گنجانده خواهد شد که می توانند رقم نهایی دستمزد را به سطح توقعات گلر آلمانی نزدیک کند.
پس از تمدید نویر با بایرن، تراشتگن از فهرست خرید این باشگاه کنار رفت اما هستند باشگاه هایی از لیگ برتر و نیز یوونتوس و پی اس جی که نیم نگاهی به تراشتگن دارند. قطعا تمدید با تراشگتن برای بارسا اهمیتی استراتژیکی دارد. ماموریتی دشوار برای بارتومئو که باید دید از آن سربلند خارج خواهد شد یا خیر.علی فریدون: تصمیم به از سرگیری لیگ درست استمهاجم ایرانی - قطری تیم الشحانیه می‌گوید: این تیم سقوط نخواهد کرد و فرصت برای نجات خود دارد.به گزارش "ورزش سه"، علی فریدون هم تیمی رامین رضاییان که اصالت ایرانی دارد، در گفتگو باروزنامه استاد الدوحه می‌گوید: بازگشت به فعالیت های ورزشی از ماه ژوئن تصمیمی درست است که باید اجرا شود و به نفع تمام تیم هایی است که در لیگ ستارگان قطر حضور دارند.

مهاجم تیم الشحانیه همچنین گفته است: الشحانیه تنها کاندیدای سقوط نیست و تیم های دیگری هم هستند. ما باید تلاش کنیم تا آماده شویم و بتوانیم به رتبه های بالاتر برسیم. الشحانیه تیم خوبی است و بازیکنان ما اعتماد به نفس خوبی برای رسیدن به رتبه های بالای جدول دارند.

علی فریدون در پایان اضافه کرد: در پنج بازی باقی مانده باید با تمام توان وارد زمین شویم و برای کسب امتیازها بجنگیم. پیروزی در این پنج بازی ما را به بقا امیدوار می‌کند و ما از هیچ تلاشی برای این نتایج فروگذار نخواهیم کرد.

الشحانیه با کسب 10 امتیاز از 17 بازی در رتبه آخر جدول لیگ ستارگان قطر است و با تیم بالاتر از خود یعنی ام صلال و الخور 4 امتاز فاصله دارد.اعلام زمان شروع مسابقات لیگ به باشگاه هاسازمان لیگ فوتبال زمان شروع مسابقات هر تیم را کتبا به آنها اعلام کرده است.به گزارش "ورزش سه"، با اینکه تقریبا مشخص است از اواخر خردادماه و اوایل تیرماه آغاز می شود اما سازمان لیگ فوتبال امروز رسما زمان شروع مسابقات را به باشگاه ها ابلاغ کرده است.

سازمان لیگ در نامه های جداگانه ای که به باشگاه ها زده به مدیران آنها گفته که اولین بازی شان در چه روزی آغاز خواهد شد.

بر این اساس لیگ برتر در آخرین روزهای خرداد با دیدار معوقه استقلال و فولاد خوزستان شروع می شود و اگر مشکل خاصی پیش نیاید، بازی های هفته بیست و دوم روز 3 و 4 تیرماه انجام خواهد شد.مازیار خیال بازگشت به ملوان نداردمازیار زارع برای سومین روز متوالی در تمرینات ملوان حضور پیدا نکرد.به گزارش "ورزش سه"، تمرینات ملوان در شرایطی چند روزی است استارت خورده که مازیار زارع اسطوره این باشگاه و مربی این تیم بعد از دو روز حضور دیگر در تمرینات شروع نکرد.

زارع که چند روز قبل به دلیل اختلاف با کادرمدیریتی باشگاه اعلام کرد دیگر نمی خواهددر ملوان کار کند، همچنان در تمرینات غایب است. در این خصوص برخی پیشکسوتان فوتبال انزلی پادرمیانی کردند تا مشکل زارغ با مدیران باشگاه را حل کنند اما کاپیتان سابق قوهای سپید ظاهرا قصد پایین آمدن از مواضع خود را ندارند.

زارع دیروز برای سومین روزمتوالی در تمرینات شروع نکرد تا به نظر برسد بازگشت او به جمع کادرفنی قوهای سپید به طور کامل منتفی شده است.آمار کرونا در ایران؛ تایید ابتلای ۲۵۱۶ نفرسخنگوی وزارت بهداشت جدیدترین آمار مبتلایان، بهبود یافتگان و جان‌باختگان ویروس کرونا را در ایران اعلام کرد.به گزارش "ورزش سه"، کیانوش جهانپور درباره آمار مبتلایان به کرونا طی ۲۴ ساعت اخیر اظهار کرد: از ظهر دیروز تا ساعت ۱۴ امروز یکشنبه و بر اساس معیارهای قطعی تشخیصی، ۲ هزار و ۵۱۶ بیمار جدید شناسایی شدند و مجموع بیماران کووید۱۹ در کشور به ۱۵۱ هزار و ۴۶۶ نفر رسید. از بین مبتلایان جدید، ۵۱۱ مورد بستری و ۲ هزار و ۵ مورد سرپایی و از افراد در تماس با مبتلایان بودند که شناسایی شدند.

او ادامه داد: متاسفانه در طول ۲۴ ساعت گذشته، ۶۳ بیمار کووید۱۹ جان خود را از دست دادند و تا امروز ۷ هزار و ۷۹۷ نفر از بیمارانِ مبتلا به کرونا فوت کردند.

سخنگوی وزارت بهداشت تصریح کرد: تا امروز ۱۱۸ هزار و ۸۴۸ نفر از بیماران، بهبود یافته و ترخیص شده‌اند.

جهانپور اضافه کرد: ۲ هزار و ۵۲۷ نفر از بیماران مبتلا به کووید۱۹ در وضعیت شدید این بیماری و تحت مراقبت قرار دارند.

او یادآور شد: تا کنون ۹۳۵ هزار و ۸۹۴ آزمایش تشخیص کووید۱۹ در کشور انجام شده است.

سخنگوی وزارت بهداشت ابراز کرد: در حال حاضر، استان‌های اصفهان، آذربایجان شرقی، آذربایجان غربی، لرستان، سیستان و بلوچستان، کرمانشاه و هرمزگان در وضعیت هشدار قرار دارند.

گفتنی است، امروز تعداد موارد جدید یا روزانه مبتلایان به ویروس کرونا و تعداد جان‌باختگان نسبت به روز گذشته افزایش نسبی داشته است.آموزش مقابله با بیماری کرونا در گل گهر(عکس)دوره آموزشی مقابله با ویروس کرونا ظهر امروز با حضور دکتر محمد ندیمی متخصص بیماری های عفونی در باشگاه گل گهر برگزار شد.به گزارش "ورزش سه" دوره آموزشی مقابله با ویروس کرونا برای کارکنان مجموعه ورزشی شهید سلیمانی گل گهر برگزار شد.

 در این دوره آموزشی که با رعایت کامل پروتکل های بهداشتی برگزار شد، دکتر ندیمی ضمن ارائه توضیحاتی در مورد این بیماری به بیان روش های پیشگیری از انتشار و شیوع این ویروس خطرناک پرداخت.

 در ادامه این دوره آموزشی کارکنان مجموعه ورزشی گل گهر با مطرح کردن سوالات خود از راهنمایی و توصیه های دکتر ندیمی بهره مند شدند.

 باشگاه گل گهر در راستای مقابله با بیماری کرونا مجموعه فعالیت های ایمنی و بهداشتی را طرح ریزی کرده است که برگزاری دوره های آموزشی بخشی از این طرح پیشگیرانه است.

ضد عفونی و گندزدایی اماکن ورزشی از دیگر برنامه های باشگاه گل گهر است که همزمان با شیوع بیماری کرونا به صورت مداوم و به صورت اصولی انجام می شود.تیموری: وضعیت تبریز قرمز است و استرس داریممدافع چپ تراکتورمی گوید بازیکنان این تیم استرس دارند و تمرینات سرخپوشان به صورت منظم برگزار نمی شود.میثم تیموری  در این باره به ورزش سه گفت: همانطور که خودتان می دانید وضعیت تبریز در حالت قرمز است و تمرینات ما هم منظم برگزار نمی شود. چند روز تعطیل هستیم و بعد از اینکه می خواهیم یک نوبت تمرین کنیم آنقدر استرس داریم که می ترسیم تمرین کنیم.

او ادامه داد: بازیکنان ما زن و بچه دارند و می ترسند که اگر خدایی نکرده تمرین کنند و مبتلا شوند این بیماری را به خانواده شان منتقل شوند. واقعا این شرایط سخت است و خودمان هم نمی دانیم چکار کنیم. خیلی شرایط سختی است و بازیکنان می ترسند تمرین کنند.

مدافع چپ تراکتور می گوید این وضعیت باعث افزایش احتمال مصدومیت بازیکنان می شود: این شرایط باعث افزایش احتمال مصدومیت بازیکنان می شود. شما ببینید اگر یک بازیکن تحت این استرس چرخش یا ضربه شدیدی داشته باشد خیلی راحت با مصدومیت شدید روبرو می شود. ما راه درآمد دیگری هم نداریم و این موضوع به آینده صدمه می زند.

تیموری در مورد شروع لیگ هم گفت: یادم هست در آخرین بازی که با پارس جنوبی بازی کردیم بچه در هواپیما از ترس کرونا استرس شدید داشتند و مدام صندلی خود را ضدعفونی می کردند. همین باعث شد ما عملکرد همیشگی خود را نداشته باشیم. نمی خواهم بهانه بیاورم ولی با این شرایط استرس کار سخت است.

مدافع چپ تراکتورسازی در پایان گفت: واقعا در شرایط فعلی جام و رقابت مهم نیست و بازیکنان نگران سلامت خودشان و خانواده هایشان هستند. خیلی از بازیکنان تیم ما بچه کوچک دارند و هر روز با ترس در تمرین شرکت می کنند. امیدوارم این مسائل در نظر گرفته شود.توضیح سرپرست پرسپولیس درباره ماجرای چک یحییسرپرست باشگاه پرسپولیس به توضیح صحبت‌های روز گذشته خود درباره چک مربوط به صدور رضایتنامه یحیی گل محمدی پرداخت.به گزارش "ورزش سه"، در حالی که رسانه‌ها روز گذشته به طور کامل صحبت‌های مهدی رسول پناه  در ارتباط با قرارداد با یحیی گل محمدی و دستیاران وی و تفاهمنامه با باشگاه شهرخودرو را به شکل ویدئویی و نوشتاری منعکس کرده بودند، سرپرست سرخ‌ها شائبه شکل گرفته را به دلیل برداشت نامناسب توجیه می‌کند: به نظر می‌رسد، از مساله ای که مطرح شد، برداشت دقیقی نشده است. قبل از هر چیز باید بر حسن نیت باشگاه شهرخودرو در نحوه و شرایط انتقال آقای یحیی گل محمدی و دستیاران ایشان به پرسپولیس تاکید کنم و از مدیریت باشگاه شهر خوردو هم کمال تشکر را داریم.

وی ادامه داد: آنچه مورد اشاره ما بود، این است که در اساسنامه شرکت پرسپولیس نحوه تنظیم اسناد تعهدآور برای باشگاه، تعریف و مشخص شده است. توافق با باشگاه شهر خودرو جهت این انتقال، جزو چنین اسنادی است و طبق اساسنامه تعیین شده است که اسناد تعهدآور چگونه صادر می‌شود و به امضای چه کسانی می‌رسد.

سرپرست موقت پرسپولیس با اشاره به موضوع تفاهنامه با باشگاه شهرخودرو گفت: باشگاه پرسپولیس از باب ماهیت و کلیت توافق صورت گرفته با باشگاه شهرخودرو، خود را متعهد می‌داند ولی صورتجلسه تنظیم شده از نظر شکلی و امضاهای مندرج، ایراد وارد شده است. با توجه به این که صورتجلسه تنظیمی، از نظر شکلی و ذیحسابی باشگاه، دچار ایراد بود، در این ارتباط از سازمان بازرسی کل کشور، استعلام گرفته‌ایم.سایپایی‌ها دوباره تست کرونا دادند(عکس)نارنجی پوشان برای دومین بار قبل از شروع لیگ برتر تست‌های کرونا را پشت سر گذاشتند.به گزارش "ورزش سه"، تیم فوتبال سایپا که پس از انجام نخستین مرحله تست‌گیری کرونا، تمرینات خود را آغاز کرده و روز گذشته اردوی آماده‌سازی خود را به پایان رساند، ظهر امروز یکشنبه برای دومین بار آزمایش کرونا داد.

در مرحله اول تست‌گیری باشگاه سایپا، تست یکی از بازیکنان جوان نارنجی پوشان مثبت اعلام شد که امروز هم آزمایش‌گیری از کادر فنی، بازیکنان و سایر اعضای این تیم در یکی از مجهزترین آزمایشگاه‌های ایران به روش PCR انجام شد.

نارنجی پوشان پس از اردوی ۶ روزه‌ای که در دهکده ورزشی کرج برگزار کرده و در دو نوبت صبح و عصر به تمرین پرداختند، امروز استراحت می‌کنند و پس از آن تمرینات خود را از سر می‌گیرند.

دور جدید تمرینات سایپا پس از مشخص شدن جواب تست کرونای اعضای این تیم برگزار خواهد شد.ذوالفقاری: به جای مدیر تیم، مامور بهداشت شده ام!سرپرست تیم تراکتور تبریز می گوید وزیر بهداشت باید با باشگاه ها برای اختصاص کیت های کرونا همکاری کند.ایوب ذوالفقاری در گفت و گو با خبرنگار "ورزش سه" درباره عملکرد تراکتور در روزهای کرونایی بیان کرد: ما واقعا نمی دانیم که در این شرایط چه باید بکنیم؟ آیاباید به فکر فوتبال باشیم یا اینکه مثل مامور بهداشت برای تهیه  مواد ضدعفونی کننده اقدام کنیم؟ این چه شرایطی است؟ چرا اصرار به این دارند که جان انسان ها را به خطر بیندازند؟ واقعا فوتبال با این شرایط چه معنایی دارد؟

وی ادامه داد: ما با برنامه ای که داده اند، تست گیری های کرونا و تمرینات خود را شروع کردیم اما واقعیت این است که بازیکنان ما از تمرین کردن می ترسند و با شرایط سخت تمرینات را انجام می دهند. حتی می توانم بگویم آنها آنطور که باید دل به تمرین نمی دهند و تا حدی نیز حق دارند. حرف همه این است که ما چه می دانیم در رفت و آمدها کرونا نگرفته باشیم و در تمرینات حاضر بشویم و به دیگران انتقال بدهیم؟ این شرایط واقعا سخت است.

سرپرست تراکتور درباره همکاری مسئولان وزارت بهداشت و فدراسیون فوتبال با باشگاه ها تاکید کرد: برای ما عجیب است که فدراسیون و سازمان لیگ در ماجراهای مربوط به کرونا خودشان را کنار کشیدند. ما از وزارت بهداشت هم انتظار داریم. اینطور که نمی شود یک پروتکل بدهند و باشگاه ها را به امان خدا رها کنند؟ آقای دکتر نمکی وزیر بهداشت باید نامه ای بنویسد که کیت های تشخیص کرونا در اختیار باشگاه ها بگذارند.

ذوالفقاری افزود: ما در استان آذربایجان کیت کرونا نداریم. به هر جا زنگ می زنیم می گویند چند روز دیگر به دست تان می رسد. مجبوریم از تهران تهیه کنیم که آن هم با تاخیر به تبریز می رسد. از سوی دیگر در پروتکل آورده اند هر 5 روز یکبار تست بگیرید. با این شرایط چطور می توانیم این کار را انجام بدهیم؟ فدراسیون فوتبال و ستاد مبارزه با کرونا باید این مساله را پیگیری کرده و شرایطی فراهم شود که باشگاه ها در وضعیت خوب قرار بگیرند.

وی در بخش دیگری از حرف هایش گفت: باشگاه ها برای همه شرایط آماده است اما باید امکانات بهداشتی در اختیارمان قرار بگیریم. باید امکانات تست PCR در اختیارمان باشد. چندروز باید تماس بگیریم و صبر کنیم تا کیت به ما بدهند؟ این شرایط واقعا آزارمان می دهد.

ذوالفقاری در پایان گفت: در این شرایط اگر بازیکنی مبتلا شود، چه کسی پاسخگو است. من که نمی توانم سلامتی بازیکنان را تضمین کنم، آیا کسی می تواند این کار را انجام دهد؟سفید پوشان بوشهری به اردوی شهریار رسیدنداردوی 10 روز شاهین بوشهر از صبح امروز در شهریار آغاز شد.به گزارش "ورزش سه"، سفید پوشان بوشهری که صبح امروز به سمت تهران پرواز کرده بودند بلافاصله از فرودگاه مهرآباد تهران راهی مجموعه اقامتی ورزشی عصر انقلاب در شهرستان شهریار شدند.

اولین تمرین تیم شاهین شهرداری بوشهر در این اردو بعدازظهر امروز (یکشنبه) در زمین چمن مجموعه وررشی عصر انقلاب برگزار و از فردا نیز تمرینات در دو نوبت صبح و بعدازظهر پیگیری خواهد شد.

شاهین بوشهر یکی از تیم هایی بوده که تست کرونای تمامی اعضای ان منفی اعلام شده است دو بدون مشکل در انتظار بازگشت سرمربی و ادامه رقابت های برای رسیدن به لیگ بیستم هستند.روشن: کرونا گرفته ام و در شمال قرنطینه هستمپیشکسوت استقلال می گوید کرونا گرفته است و در قرنطینه است.به گزارش "ورزش سه"، حسن روشن در این باره گفت: من خودم به بیماری کرونا مبتلا شدم و یک و ماه نیم است در شمال بستری هستم و در حالت قرنطینه به سر می برم.

او در پاسخ به این سوال که آیا الان حالش خوب است یا نه هم گفت: بله خدا را شکر این بیماری را پشت سر گذاشتم و مشکلی وجود ندارد.

پیشکسوت باشگاه استقلال در مورد خطرات برگزاری لیگ هم می گوید: حتما خطرناک است. من یک شخص بودم ولی بازیکنی که در غالب یک تیم کرونا می گیرد خیلی خطرناک است. در فدراسیون می خواهند از آلمان، ایتالیا و اسپانیا الگو برداری کنند ولی فکر می کنم وزارت بهداشت باید روشی را تصویب کند که به بازیکنان آسیب نرسد.منصوریان زیر دوخم آقا کریم برای خداحافظی! (عکس)باقری اگرچه نتوانست مانند تمام دوران حضورش در زمین، در آخرین مسابقه اش گلزنی کند ولی یک پاس عمقی زیبا به عنوان آخرین تصویر از او به عنوان یکی از بهترین های تاریخ ایران به یادگار مانده است.به گزارش "ورزش سه"، روز پنجشنبه 15 مهر 1389 ، از ساعت 20:30 و در حضور پانزده هزار تماشاگر در ورزشگاه بن زاید ابوظبی، یکی از مهمترین دیدارهای دوستانه تیم ملی ایران در برابر تیم ملی برزیل آغاز شد.

 در این مسابقه که با قضاوت بحث برانگیز علی فرید، داور اماراتی همراه بود و گل دقیقه ابتدایی محمد غلامی پذیرفته نشد، تیم ملی ایران با مربیگری افشین قطبی و با ترکیب سید مهدی رحمتی، احسان حاج صفی، سید جلال حسینی، محمد نصرتی، خسرو حیدری، مسعود شجاعی (74 کریم باقری)، جواد نکونام، پژمان نوری(میلاد میداودی)، آندرانیک تیموریان، میلاد زنیدپور (ایمان مبعلی) و محمد غلامی (کریم انصاریفرد) به مصاف حریف رفت.

 تیم برزیل نیز با این ترکیب برابر ایران به میدان آمد: ویکتور، دنی آلوس، تیاگو سیلوا (رویو-78)، آندره سانتوس، لوکاس (دیوید لوییز-81)، رامیرس (ساندرو-67)، کارلوس ادواردو (جیولیانو-64)، فیلیپه کوتینیو (الیاس-46)، روبینیو (نیلمار-68)، آندره، آلکساندر پاتو. کوتینیو در این زمان برای اینترمیلان به میدان می رفت و هنوز کسی نمی دانست که چه آینده درخشانی پیش روی او در دنیای فوتبال قرار دارد.

تیم ایران برابر برزیل بازی خوبی به نمایش گذاشت و در دقیقه 4 مسابقه دروازه برزیل را باز کرد. گلی که روی پرتاب بلند اوت احسان حاج صفی با چرخش دیدنی محمد غلامی ثبت شد ولی معلوم نشد که داور اماراتی مسابقه چرا رای به مردود شدن این گل داد تا در ادامه شاگردان افشین قطبی که برای حضور در رقابت های جام ملت های آسیا 2011 آماده می شدند، با یک ضربه زیبای کاشته از دنی آلوز در دقیقه 14، گل پاتو در دقیقه 69 و در نهایت بغل پای نیلمار از محوطه شش قدم در دقیقه 91 با سه گل بازی را واگذار کنند؛ در دیداری که مهدی رحمتی درخشش قابل توجهی داشت و به عنوان بهترین بازیکن تیم ملی ایران انتخاب شد و جایزه اش را به مردی داد که در ادامه به او می پردازیم.

اتفاق ویژه این دیدار جدا از بازی مهمی که ملی پوشان ایرانی پس از سال ها مقابل یکی از قدرت های فوتبال دنیا برگزار کردند، خداحافظی کریم باقری از فوتبال ملی بود؛ کریم باقری ستاره سال های گذشته تیم ملی فوتبال ایران در دقیقه 74 این دیدار و در میان تشویق شدید حدود 10 هزار تماشاگر ایرانی وارد زمین شد و بازوبند کاپیتانی تیم ملی ایران را برای آخرین بار بر بازو بست.

 باقری در طول دقایقی که در زمین حضور داشت بارها مورد تشویق تماشاگران قرار گرفت. او در این مسابقه در بخش هجومی زمین به میدان رفت و اگرچه فرصتی برای گلزنی پیدا نکرد، ولی یک پاس عمقی دیدنی از او در آخرین دیداری که با لباس سفید تیم ملی به میدان رفت، به یادگار ماند و میداوودی را با گلر  برزیلی ها در موقعیت تک به تک قرار داد؛ پاسی که نشان دهنده کیفیت بالای این بازیکن تکرارناشدنی در تاریخ فوتبال ایران است که شوت هایش سهمگینش از خاطره ها پاک نخواهد شد و چه حیف که این پاس زیبا توسط میداوودی به گل ننشست تا این روز خاص، ویژه تر هم بشود.

کریم باقری در پایان این دیدار برخلاف خیلی از ستاره های که هم نسل او بودند، خداحافظی باشکوهی بر روی دوش همبازیانش داشت. او در پایان این دیدار به سمت تماشاگران رفت تا از آنها به خاطر تشویق های‌شان تشکر کند. و در همین حین بود که بازیکنان تیم ملی با اصرار منصوریان او را روی دوش گرفتند و دور زمین چرخاندند؛ این تصویر که توسط امیرحسین خیرخواه ثبت شده، نشان می دهد چطور منصوریان برای به دوش کشیدن باقری پیشقدم شده و اینطور زیر دوخم او را گرفته و سپس بازیکنان دیگر به نوبت کاپیتان تیم ملی را روی دوش خود قرار دادند و دور افتخار زدند.

شماره 6 به یادمانی تیم ملی فوتبال ایران در دیدار برابر پرافتخارترین تیم فوتبال جهان وداعی به یادماندنی با فوتبال ملی داشت. اسطوره فوتبال ایران، لقبی برازنده برای مردی است که می توانست حداقل 100 بازی ملی داشته باشد اما در کارنامه او تنها 87 بازی ملی به چشم می خورد.

کریم باقری که حالا پس از پشت سر گذاشتن چند سال درخشان در پرسپولیس به عنوان کمک برانکو ایوانکوویچ، کالدرون و سپس یحیی گل محمدی، بار دیگر به تیم ملی فراخوانده شده، در آن زمان رابطه بسیار خوبی با افشین قطبی داشت و به همین دلیل بخشی از کادر فنی تیم ملی شد و با عنوان سرپرست به جام ملت های 2011 آسیا رفت ولی شاید حواشی زیاد آن تیم و کم تجربگی کریم باقری در سمت جدیدی که قبول کرده بود، اجازه نداد تا او روزهای خوبی را در نقش جدیدش در تیم ملی تجربه کند.

این چند سال اما تجربه خوبی برای شماره 6 سابق تیم ملی فراهم کرده و او می تواند نقش مهمی در بازی هایش پیش روی تیم ملی برعهده داشته باشد؛ جایی که آموخته های او در کنار برانکو می تواند به کمک او و سرمربی تیم ملی بیاید تا فوتبال ملی ایران گردنه سختی را که به دلیل کسب نتایج ضعیف با ویلموتس پیش روی خود می بیند، با سلامت پشت سر بگذارد.فداکاری بزرگ ستاره آرسنال برای پیوستن به بنفیکا!داوید لوئیز ستاره برزیلی آرسنال روز گذشته تایید کرد که رویایش بازنشستگی با پیراهن بنفیکاست.به گزارش "ورزش سه"، داوید لوئیز سال 2007 بود که با 500 هزار دلار از ویتوریا برزیل راهی بنفیکا شد. 5 سال درخشش با پیراهن این باشگاه کفایت می کرد تا در سال 2011 با رقم 25 میلیون یورو راهی چلسی شود. او سپس پیراهن پی اس جی را به تن کرد و البته بار دیگر به چلسی بازگشت. لوئیز که حالا بازیکن آرسنال است، تا پایان فصل جاری با توپچی ها قرارداد دارد و البته بند تمدید یک ساله نیز در قرارداد او گنجانده شده است.

لوئیز روز گذشته در مصاحبه با نشریه رکورد پرتغال فاش ساخت که رویایش بازگشت به پرتغال و بازنشستگی با پیراهن بنفیکاست:« ویای من پایان دادن به دوران ورزشی ام در بنفیکا است. اینکه چه وقت این اتفاق رخ خواهد را نمی دانم، اما بالاخره یک روز فرا خواهد رسید که من در بنفیکا بازی کنم. اما اگر رئیس باشگاه به من اجازه دهد و هواداران بخواهند من دوباره در بنفیکا بازی کنم، این اتفاق خواهد افتاد. این یکی از زیباترین لحظات دوران حرفه ای من خواهد بود.»

با این حال بازگشت لوئیز برای او گران تمام خواهد شد چرا که باید از دریافت 38 هزار یورو در هفته چشمپوشی کند که در سال یک میلیون یورو خواهد بود. در واقع دستمزد فعلی او در آرسنال با دستمزدی که در بنفکیا دریافت خواهد کرد، 1 میلیون یورو تفاوت خواهد داشت. او با بنفیکا یک لیگ پرتغال و سه جام اتحادیه را فتح کرد.گفتگو با پرافتخارترین بازیکن جوان تاریخ پرسپولیس!حسین پور می‌گوید که هدف او این است که امسال بیشتر بازی کند و مورد توجه گل محمدی قرار بگیرد.به گزارش "ورزش سه"، سعید حسین پور هافبک 21 ساله و جوان تیم پرسپولیس است که در تمام قهرمانی های پرسپولیسِ برانکو حضور داشته و حالا باتجربه ای زیاد از آن دوران، تلاش می‌کند تا خود را به ترکیب قرمزهای تهرانی برساند. حسین‌پور که از پدری پزشک پای به فوتبال گذاشته و با رفتاری مودبانه، جایگاهی ویژه در بین هم تیمی هایش دارد، در گفتگو با خبرنگار ما از آرزوهایش گفته و این که می‌خواهد نقش ایسکو را در جمع قرمزها داشته باشد، او همچنین با 7 جام قهرمانی و حضور در یک فینال آسیا، پرافتخارترین بازیکن زیر 23 سال ایرانی محسوب می‌شود؛ این گفتگو را در ادامه بخوانید:

* بازی درون تیمی سنگین بود

حسین پور درباره تمرینات پرسپولیس و همچنین رعایت پروتکل های بهداشتی گفت: پنج شنبه بازی درون تیمی داشتیم که سنگین بود و دیروز را تمرین کردیم. دیروز هم فشار تمرین 60-70 درصد بود و از فردا فشار آن بیشتر خواهد شد. ما پروتکل های بهداشتی را خیلی رعایت می‌کنیم؛ تونل ضدعفونی را که حتما دیده‌اید، ماسک و دستکش هم که همیشه در دسترس هست و با مواد ضد عفونی هم سعی می‌کنیم تا خودمان را از ویروس مصون نگه داریم. اعضای تدارکات هم زحمت می‌کشند و همه جا را استریلیزه می‌کنند تا مشکلی پیش نیاید.

* آقای کالدرون به جوان ها کم لطف بودند!

وی درباره عملکرد خودش و این که آیا شانس بازی دارد یا نه، عنوان کرد: تلاشم این است که بازی کنم و امیدوارم آقا یحیی به من اعتماد کند. من هم تلاش می‌کنم جواب اعتماد او را بدهم. در اردوی پیش فصل ترکیه عکس های زیادی منتشر نشد اما در بازی های دوستانه جام شهدا من جوری کار کردم که هم خودم اینطور فکر می‌کردم و هم اطرافیان می‌گفتند که خیلی بیشتر از زمان آقای برانکو بازی کنم اما متاسفانه این اتفاق نیفتاد و کم لطفی آقای کالدرون به بازیکنان جوان بود!

* نگاه آقا یحیی به ما فرق دارد

او در خصوص کار کردن با یحیی گل‌محمدی اظهار داشت: در این مدت واقعا از کار کردن با آقای گل‌محمدی لذت بردم و اصلا سبک بازی تیمی ما فرق کرده و فکر کنم نگاه ایشان به جوان ها هم خیلی بهتر باشد. من سعی می‌کنم هرطور شده وارد ترکیب شوم.

* الگوی من آقا کریم و ایسکو هستند

حسین پور در مورد بازیکن مورد علاقه اش هم گفت: من در تمرین از آقا کریم خیلی یاد می‌گیرم، او جزو بهترین بازیکنان فوتبال ایران بوده و من علاقه ویژه ای به ایشان دارم. در فوتبال خارجی هم بازی ایسکو را خیلی دنبال می‌کنم و خیلی دوست دارم مثل ایشان باشم.

* بازی در پرسپولیس یا اروپا؟ فعلا زود است!

هافبک جوان پرسپولیس در مورد نگاهش به آینده و وضعیت ایده آل فوتبالش هم توضیح داد: این به شرایط بستگی دارد، من دوست دارم همیشه برای پرسپولیس بازی کنم اما اگر پیشنهاد اروپایی هم باشد که بتوانم به باشگاه کمک کنم، این هم گزینه خوبی است. اما الان برای زدن چنین حرف هایی زود است و من باید گام اول را بردارم. من باید تلاش کنم اول به ترکیب پرسپولیس برسم و همه سعی و تلاشم همین است و امیدوارم در این بازی های باقی مانده بیشتر تلاش کنم. این قضیه کرونا هم یک مقدار برنامه ها را بهم ریخت

* پدرم پزشک است اما خودم دیپلم دارم

حسین پور درباره شرایط خانوادگی اش و همچنین تحصیلات خود توضیح داد: این نظر لطف شما و بقیه است، پدر من پزشک عمومی و متخصص ورزش هستند، پزشک تیم ملی والیبال هم بوده اند، به هر حال من از همان بچگی در محیط ورزشی بزرگ شدم، پدرم هم آقای گل مازندران بودند. من زمانی که تیم ملی نوجوانان بودم، اردوها نمی‌گذاشت که در مدرسه باشم. درسم خوب بود اما فوتبال و درس دو مقوله جدا هستند و من هم نتوانستم بعد از دیپلم خیلی تحصیل کنم.

* تعداد جام های ما برای بقیه قابل تصور نیست

او در مورد افتخارات زیاد باشگاهی اش توضیح داد: من در تیمی حضور دارم که بسیار بزرگ است و بهترین ها را در خود دارد و جدا از جام هایی که بردیم، من از حضور در کنار این بازیکنان تجربه بسیار زیادی کسب کردم. جام هایی که ما بردیم تعدادش برای بقیه تیم ها قابل تصور نیست و فکر نکنم هیچ بازیکن جوانی این تعداد قهرمانی داشته باشد و از وقتی که من به پرسپولیس آمده ام جام می‌بریم و امیدوارم امسال هم قهرمان شویم تا رکورد بزنیم و پرافتخارترین هم بشویم. من 7 بازی زمان آقای برانکو انجام دادم که تمام این بازی ها را بردیم.

* مغرور نمی‌شویم؛ جام مال ماست!

حسین پور در پایان در خصوص احتمال ایجاد غرور درتیم هم گفت: نه اگه تصاویر تمرینات را ببینید به جدیت بازیکنان پی می‌برید، ما خودمان را قهرمان نمی‌بینیم اما بقیه تیم ها از این شرایط سو استفاده می‌کنند. 10 امتیاز خیلی سخت جبران می‌شود اما ما در باد این اختلاف نمی‌خوابیم. اما همینطور که گفتم حریفان از این شرایط سو استفاده می‌کنند و من امیدوارم که لیگ زودتر برگزار شود. بازیکنان ما الان طوری آماده هستند که حتی اگر لیگ هفته بعد آغاز شود هم می‌توانیم با قدرت به میدان برویم.دبیر شورای سیاست گذاری استقلال مشخص شدمدیرعامل استقلال در ادامه صدو احکام جدید  خود دبیر شورای سیاست گذاری باشگاه را مشخص کرد.به گزارش "ورزش سه" به نقل از رسانه رسمی باشگاه استقلال، در راستای رویکرد جدید باشگاه استقلال جهت استفاده از کارشناسان و نخبگان و توسعه فعالیت‌های پایدار، امروز با حکم احمد سعادتمند، دبیر شورای سیاست گذاری باشگاه استقلال مشخص شد.

به این ترتیب آقای مهدی رحمتی با حکم مدیر عامل استقلال به عنوان دبیر شورای سیاست‌گذاری باشگاه استقلال منصوب شد.

البته هنوز اطلاعات دقیقی در مورد نحوه فعالیت شورای سیاست گذاری باشگاه در دست نیست و احتمالا در روزهای آینده احمد سعادتمند در این باره توضیحاتی را ارائه خواهد کرد.ورزش جزیره کیش در آستانه تغییراتبا حضور رییس ورزش کیش در فدراسیون پرورش اندام به نظر می رسد مدیریت ورزش این جزیره در آستانه تغییرات قرار گرفته است.به گزارش "ورزش سه"، ورزش جزیره کیش در سال های اخیر دستخوش تغییرات مدیریتی زیادی شده و بعد از اینکه محمود افشاردوست، دبیر سابق فدراسیون والیبال سال گذشته از ریاست ورزش این جزیره کنار رفت، محمدتقی امیری خراسانی در تیرماه سال 98 در این سمت مشغول فعالیت شد.

حالا بعد از گذشت نزدیک به یک سال مدیرعامل سازمان ورزش و تفریحات سالم جزیره کیش به عنوان سرپرست فدراسیون بدنسازی و پرورش اندام معرفی شده است.

با توجه به اینکه ریاست یا سرپرستی در یک فدراسیون نیاز به یک مدیر تمام وقت دارد، برخی شایعات حکایت از تغییرات در مدیریت ورزش جزیره کیش دارد.

به نظر می رسد امیری خراسانی حداقل تا 6 ماه آینده در فدراسیون بدنسازی حضور خواهد داشت و پذیرش این مسئولیت احتمالا باعث خروج او از سازمان ورزش و تفریحات سالم جزیره کیش خواهد شد.هندرسون: مگر می‌شد لیگ برتر تعطیل شود؟جردن هندرسون کاپیتان لیورپول با حمایت از تصمیم لیگ برتر برای ادامه فصل می‌گوید پایان یافتن این فصل اتفاقی بود که باید می‌افتاد.به گزارش "ورزش سه"، جردن هندرسون کاپیتان لیورپول با حمایت از تصمیم لیگ برتر برای شروع مجدد این فصل رقابتها می‌گوید در هر صورت فصل جاری این لیگ باید پایان می‌یافت و این تصمیم، بهترین تصمیم ممکن بوده.

از زمانی که اعلام شد لیگ برتر از تاریخ 17 ژوئن از سر گرفته خواهد شد باشگاه‌های انگلیسی تلاش برای بازگشت به شرایط پیش از بحران کرونا را با شدت و حدت از سر گرفته‌اند. لیورپول بیشتر از هر تیم انگلیسی دیگری خواهان شروع مجدد لیگ بود. یاران هندرسون در حال حاضر با اختلاف 25 امتیاز نسبت به نزدیک‌ترین رقیب‌شان منچسترسیتی صدرنشین هستند و با کسب اولین قهرمانی‌شان بعد از سی سال، فاصله‌ای میلی‌متری دارند.

هندرسون در یک مصاحبه در پاسخ به سوالی که آیا معتقد است احتمال تعطیلی لیگ برتر وجود داشته گفت:" نه واقعا. ما همه معتقد بودیم که کارمان تمام نشده. 9 بازی از این فصل باقی مانده و ما می‌خواهیم در این بازی‌ها هم هر چقدر که بتوانیم برنده شویم. همه تمرکز ما این بود که دوباره به میدان برگردیم. ما فقط منتظر بودیم تا زمان مناسب برای شروع مسابقات از راه برسد".

کاپیتان لیورپول درباره شرایط بازیکنان در قرنطینه گفت:" این مدت هوا هم عالی بود و همین قرنطینه را سخت‌تر کرده بود. در هفته اول به صورت گروه‌های کوچک تمرین می‌کردیم که خیلی خوب بود. چون به ما کمک کرد راحت‌تر به شرایط نرمال تمرین برگردیم. بعد هم گروه‌ها بزرگتر شد و حالا هم که تمرین عادی انجام می‌دهیم".عسگری: برای کسب سهمیه آسیایی می‌جنگیمتیم فوتبال نفت مسجدسلیمان اردوی خود برای شروع پرقدرت در ادامه مسابقات را در تهران برپا کرده است.به گزارش "ورزش سه"، عباس عسگری کاپیتان تیم نفت مسجدسلیمان درباره شرایط تیمشان گفت: تیم ما چند روزی است در تهران اردو‌زده، متاسفانه یکی از بازیکنان و دو نفر از کادر تست‌شان مثبت شد، ان‌شاءالله پس از چند روز قرنطینه تست آن‌ها هم منفی می‌شود و به تیم اضافه خواهد شد. من هم با گذراندن دوران نقاهت خودم پس از عمل رباط صلیبی به تیم اضافه شده‌ام و تمام توانم را برای موفقیت تیم خواهم گذاشت.

کاپیتان تیم نفت مسجدسلیمان همچنین گفت: با تلاشی که مسئولان استانی و هیات مدیران انجام داده‌اند، تیم ما ۶۰ درصد از قرارداد خود را گرفته است، باید تشکر ویژه از آقای حیدری رئیس اداره ورزش و جوانان استان خوزستان داشته باشم، قطعا اگر کمک‌های ایشان نبود تیم ما نمی‌توانست این وضعیت را تاکنون داشته باشد. متاسفانه بعضی می‌خواهند زحمات ایشان را کوچک جلوه دهند و واقعیات را به مردم خوب مسجدسلیمان نگویند. آقای حیدری همیشه به فکر تیم بوده‌اند، از ایشان انتظار داریم که در کنار هیات مدیره برای موفقیت‌های بیشتر بازهم به تیم کمک کند و مارا تنها نگذارد.

وی ادامه داد: ان‌شاءالله اگر لیگ برگزار شود مشکلی برای هیچ بازیکن و فردی در فوتبال و جامعه به وجود نیاید و در سلامتی کامل مسابقات برگزار شود. تیم ما هم انگیزه زیادی برای کسب سهمیه دارد و مطمئن باشید در ادامه مسابقات نیز با تمام توان خواهیم جنگید تا دل مردم خوب مسجدسلیمان و خوزستان را شاد کنیم.احتمال غیبت پاتوسی در بازی برابر استقلالممکن است هافبک اهل آفریقای جنوبی فولاد بازی برابر تیم سابق خود را از دست بدهد.به گزارش "ورزش سه"، آیاندا پاتوسی در نیم فصل دوم گذشته در استقلال بازی می کرد اما او با شروع فصل به بنی یاس رفت و بعد از یک نیم فصل بازی در این تیم دوباره مورد متوجه آبی ها قرار گرفت اما چون این باشگاه نتوانست خواسته های مالی او را تامین کند این بازیکن تصمیم گرفت با فولاد قرار امضا کند.

پاتوسی بعد از تعطیلی لیگ به آفریقای جنوبی سفر کرد اما ظاهرا تمام پروازهای این کشور  بسته است و او نمی تواند فعلا به اردوی تیم اضافه شود تا حضور او در بازی با استقلال در هاله ای از ابهام قرار بگیرد.

سعید آذری در مورد آخرین وضعیت بازگشت پاتوسی گفت: ما مرتب با آفریقای جنوبی در تماس هستیم، مشکل پاتوسی این است که پروازی انجام نمی شود و او با اولین پرواز به ایران خواهد آمد. با این حال بقیه بچه آنقدر آماده هستند که اگر او به بازی اول نرسد اتفاقی رخ ندهد هرچند که ما امیدواریم او هرچه زودتر در جمع ما حضور پیدا کند.رادو - بیرانوند؛ رکوردی که شکسته نشد! (عکس)بوژیدار رادوشوویچ و علیرضا بیرانوند فرصت این را داشتند که باسابقه ترین زوج دروازه بانی پرسپولیس در لیگ برتر شوند اما این اتفاق با انتقال بیرانوند به آنتورپ رخ نداد.به گزارش "ورزش سه"، علیرضا بیرانوند قرارداد با آنتورپ بلژیک را امضا کرده و فصل 2020-2021 را در این تیم بلژیکی سپری خواهد کرد. با انتقال او به ژوپیر لیگ، زوج چهار ساله خط دروازه پرسپولیس هم از بین خواهد رفت و رادوشوویچ احتمالا با حضور دروازه بانی جدید در تمرینات کار را به پیش خواهد برد و رقابتی جدید را آغاز خواهد کرد.

در ابتدای کمتر کسی تصور می‌کرد که رادوشوویچ 4 سال به عنوان دروازه بان ذخیره روی نیمکت پرسپولیس بنشیند و از طرفی حاشیه ایجاد نکند و از طرف دیگر گلر مطمئنی در زمان نیاز باشد. اما این اتفاق رخ داد و او به باسابقه ترین خارجی تاریخ پرسپولیس تبدیل شد ولی در آستانه ثبت رکوردی دیگر، انتقال بیرانوند کار را به هم ریخت.

در تاریخ لیگ برتری سرخپوشان پایتخت، فرشید کریمی و محمد محمدی با پنج سال حضور در کنار یکدیگر، رکورددار هستند. البته در دوره ای که این دو دروازه بان پرسپولیس بودند، گلرهای مطرح دیگری نظیر ساشا ایلیچ، داوود فنایی، مهدی واعظی و... هم به پرسپولیس آمدند اما این دو پنج سال در کنار هم بازی کردند تا این که محمدی از پرسپولیس جدا شد و چند سال بعد هم سر از تیم رقیب یعنی استقلال درآورد.

زوج بیرانوند و بوژیدار البته شباهت هایی هم به زوج احمدرضا عابدزاده و نیما نکیسا یا داوود فنایی هم دارد. عابدزاده در نیمه دوم دهه 70 گلر شماره یک پرسپولیس بود و عملکردفنی، محبوبیت و کاریزمای او باعث می‌شد تا حتی حضور گلرهای بزرگ دیگر نظیر نکیسا و فنایی هم شرایط را برایش تغییر ندهد؛ اتفاقی که حالا برای بیرانوند هم رخ داده است.

در نهایت باید دید بعد از جدایی بیرانوند چه اتفاقی برای پرسپولیس رخ می‌دهد و آیا سرخ ها می‌توانند عملکرد مطلوب  سال اخیر را تکرار کنند یا نه؟ در این مدت این دو گلر با نمایش های خوب خود، آرامش را به دروازه پرسپولیس آوردند؛ اتفاقی که در سال های گذشته به هیچ عنوان رخ نداده بود و قرمزها مشکلات زیادی را در خط دروازه تجربه کرده بودند.رسمی: تاریخ شروع مجد FA Cup اعلام شدتاریخ شروع مجدد رقابتهای جام حذفی انگلیس و تاریخ فینال این رقابتها مشخص شد. FA Cup از روز 7 تیر از سر گرفته خواهد شد.به گزارش "ورزش سه"، تاریخ رسمی شروع مجدد رقابتهای جام حذفی انگلیس و تاریخ برگزاری فینال رقابتها مشخص شد. بر اساس این اعلام، رقابتهای FA Cup از روز 27 ژوئن (7 تیر) آغاز شده و فینال آن روز 1 آگوست (11 مرداد) برگزار خواهد شد.

بعد  از اعلام شروع مجدد لیگ برتر از تاریخ 17 ژوئن حالا اتحادیه فوتبال انگلیس تاریخ شروع مجدد جام حذفی این کشور را هم اعلام کرد.

چهار دیدار  مرحله یک‌چهارم نهایی رقابتها یعنی لسترسیتی – چلسی، نیوکاسل – منچسترسیتی، شفیلد – آرسنال، و نوریچ – منچستریونایتد طبق این برنامه در روزهای 27 و 28 ژوئن یعنی 7 و 8 تیرماه برگزار خواهد شد.

مسابقات نیمه‌نهایی هم در تاریخ‌های 18 و 19 ژوئیه برگزار شد و فینال رقابتها روز 1 آگوست (11 مرداد) برگزار خواهد شد. با اینکه هنوز استادیومهای محل برگزاری مسابقات نیمه‌نهایی و فینال اعلام نشده ولی انتظار می‌رود فینال رقابتها بر اساس سنت مالوف در استادیوم ومبلی برگزار شود.خبر مهم آذری درباره شروع مجدد لیگ برترمدیرعامل فولاد می گوید اردوی آماده سازی این تیم یک هفته دیگر در تهران ادامه پیدا خواهد کرد.به گزارش ورزش سه، سعید آذری دراین باره گفت: با جلسه ای که با آقای نکونام داشتیم قرار شد یک هفته دیگر تمرینات آماده سازی خود را در تهران ادامه بدهیم. تمرینات خوبی انجام داده ایم و امیدوارم با رعایت پروتکل ها تمرینات خوبی انجام بدهیم.

او در مورد بازی با استقلال در اهواز گفت: موضوع فولاد تغییر نکرده است ولی وقتی می گویند بازی ها برگزار شود همه باید تمکین کنیم. ما علاقه ای به شروع بازی ها نداشته و نخواهیم داشت ولی الان مطالبات هواداران خیلی مهم است. اینکه وضعیت اهواز چطور است اجازه بدهید کسانی که پروتکل را نوشته اند در این باره تصمیم بگیرند. دوستان ما در استقلال هم بدانند اما از 20 خرداد تمرینات مان را در اهواز پیگیری می کنیم. من امروز هم با آقای شریعتی استاندار محترم صحبت می کنم ولی امیدواریم بازی ها در اهواز پیگیری شود چون این حق طبیعی ما هست.  

مدیرعامل فولاد در مورد استعفای 4 تیم از بازی های لیگ برتر هم گفت: در کل دنیا اظهار نظرهای متفاوتی می کنند، ما ششم اسفندماه موضع رسمی خود را مبنی بر تعطیلی لیگ گفتیم ولی کسی از ما حمایت نکرد. ما خودمان عملا داریم القا می کنیم فدراسیون هیچ کاره است و وزارت ورزش تصمیم می گیرد. اگر من آن زمان از آقای روحانی خواستم چون آن زمان ایشان رییس ستاد مبارزه با کرونا بودند. ما نامه نزدیم وقتی کسی جرات نداشت ولی الان مردم می خواهند بازی ها برگزار شود حتی خواست خود بازیکنان هم همین است.

وی افزود: بازیکنان می گویند باشگاه ها برای بازی کردن مقاومت می کنند چون نمی خواهند پول ما را بدهند ولی واقعا اینطوری نیست. جان مردم درخطر است حتی با برگزاری مسابقات جان شما اصحاب رسانه هم در خطر است. هر صحبتی انجام بدهیم از آن تفسیر می کنند، دیشب گفتم اگر یک فرد عادی فوت کند بازتاب رسانه ای ندارد ولی شرایط برای بازیکن فوتبال فرق دارد گفتند آذری گفته جان مردم عادی مهم نیست. لطفا حرف های من را تفسیر نکنید.

آذری در مورد لغو بازی های دوستانه هم گفت: در بوندس لیگا چند بازی دوستانه برگزار شد؟ بازی ای برگزار نشد ولی مساله جنبه روانی ماجرا است. کرونا تا سال 2021 هست ولی مردم دوست دارند بازی ها برگزار شود و جان فوتبالیست ها هم از جان مردم مهم تر نیست. من مطمئن هستم از 21 خرداد بازی های دوستانه هم برگزار می شود.

او در مورد پرداختی باشگاه فولاد به بازیکنان در صورت تعطیلی لیگ گفت: بچه ها زحمت کشیده اند، باشگاه فولاد با توجه به بخشنامه فیفا در این زمینه تصمیم گیری می کند ولی بازیکنان نگران نباشند و به حداکثر پول شان می رسند.

مدیرعامل فولاد در مورد زمان اضافه شدن پاتوسی هم گفت: ما مرتب با آفریقای جنوبی در تماس هستیم، مشکل پاتوسی این است که پروازی انجام نمی شود و او با اولین پرواز به ایران خواهد آمد. با این حال بقیه بچه آنقدر آماده هستند که اگر او به بازی اول نرسد اتفاقی رخ ندهد.

آذری در مورد اساس نامه فدراسیون فوتبال هم گفت: همه این حرف ها را من 4 ماه پیش گفتم. تنها راهش این است این کار را با مذاکره با فیفا پیش برد. به عنوان عضو مجمع می گویم تهدید فیفا جدی است و دشمنی ای هم با کسی ندارم.یحیی مثل برانکو؛ پرسپولیس پول سرمربی نمی دهد!سرپرست پرسپولیس در شرایطی روز گذشته از شائبه دار بودن چک به شهرخودرو خبر داده که این موضوع چیزی از دیون این باشگاه به مالک مشهدی کم نخواهد کرد.به گزارش "ورزش سه"، مهدی رسول پناه، سرپرست پرحاشیه و خبرساز پرسپولیس روز گذشته با جملاتی عجیب خبرنگاران حاضر در جلوی باشگاه و در نهایت هواداران تیمش را شوکه کرد. او در واکنش به موضوع مربوط به مطالبات باشگاه شهرخودرو از این باشگاه با اعلام این موضوع که چک‌ صادر شده شائبه دارد و آن را در مراجع قضایی دنبال خواهند کرد، معامله صورت گرفته بین طرفین را وارد فاز جدیدی کرد.

تکیه سرپرست پرسپولیس در این رابطه البته مربوط به چک دولتی صادر شده در این رابطه است. طبق قانون تجارت، چک‌های دولتی و ارگانی باید به روز باشند و ارائه آن به صورت مدت‌دار غیرقانونی محسوب می‌شود. موضوعی که در دوره مدیریت محمدحسن انصاریفرد به عنوان مدیرعامل باشگاه پرسپولیس رعایت نشد و او با صدور این چک بعد از توافق با باشگاه شهرخودرو، رضایتنامه یحیی گل محمدی را دریافت کرده بود.

با این حال موضوعی که باشگاه پرسپولیس به آن بی توجه است، توافق صورت گرفته با باشگاه شهرخودرو در زمینه صدور رضایتنامه یحیی گل محمدی برای سرمربیگری پرسپولیس است. طبق این توافق "باشگاه پرسپولیس" خود را "مکلف" دانسته در ازای پرداخت مبلغ توافق شده، رضایت شهرخودرو را دریافت کند. غیرقانونی بودن چک صادر شدن بخش دیگر ماجراست که مسلما آنها می‌توانند به مراجع ذیصلاح آن را ارجاع دهند و در این رابطه به دنبال برخورد قانونی با مدیری شوند که فارغ از قوانین این عمل را صورت داده است.

در نهایت اما به نظر می‌رسد پروسه ارجاع این پرونده به مراجع قضایی و اعلام شائبه دار بودن چک صادر شده برای رضایتنامه یحیی گل محمدی، چیزی جز همان ماجرای خرید زمان برای دستیابی به منابع مالی نباشد. اتفاقی که پیش از این نیز مدیران پرسپولیس در قبال پرونده روشن برانکو ایوانکوویچ با اعتراض به رای صادر شده و درخواست برای بررسی دوباره پرونده با علم به اینکه این موضوع حداقل زمانی یکماه را نصیب آنها خواهد کرد، صورت داده بودند.

مسلما مدیران پرسپولیس نیز که در پشت پرده این توافق با مدیران شهرخودرو برای جایگزینی یحیی گل محمدی به جای گابریل کالدرون قرار داشتند، از این موضوع که مبلغ توافق شده جز دیون باشگاه پرسپولیس خواهد بود و باید به دنبال فراهم آوردن منبع مالی آن باشند قرار دارند ولی در شرایط فعلی ترجیح داده‌اند در فضای شکل گرفته به دنبال این باشند که با تکیه بر موضوع چک دولتی و شائبه دار، کمی زمان بیشتر برای آن شکل دهند.

همانطور که پرسپولیس پرداختی دستمزد برانکو را به انحای مختلف به تعویق انداخت تا فرصت تامین منابع را به دست بیاورد، این سیاست را اکنون در قبال رضایتنامه یحیی گل محمدی نیز در پیش گرفته است.حسینی: ایران پایتخت بحث‌‌و‌جدل دنیاست!سرمربی تیم فوتبال مس کرمان، تداوم بلاتکلیفی رقابت های فوتبال باشگاهی در ایران را آزار دهنده دانست و ابراز امیدواری کرد برنامه قطعی رقابت های فوتبال باشگاهی در ایران هرچه سریعتر مشخص شود.به گزارش "ورزش سه"، مجتبی حسینی سرمربی تیم فوتبال مس کرمان که تیمش یکی از مدعیان لیگ برتری شدن به شمار می رود و رتبه دوم بازی ها را پس مس رفسنجان در اختیار دارد، در گفتگو با یکی از شبکه های تلویزیونی کرمان اینطور حرف هایش را آغاز کرد و در رابطه با بلاتکلیفی این روزهای فوتبال گفت: تکلیف فوتبال در تمام دنیا مشخص شده و یا لیگ های کشورها به طور قطعی پایان یافته اعلام شده و یا برنامه دقیق ادامه مسابقات با قطعیت مشخص گردیده اما در فوتبال ایران نه برنامه دقیق و هفته به هفته رقابت ها مشخص شده است و نه تکلیف برگزاری آن به صورت قطعی مشخص می شود که این برای تمامی تیم ها آزار دهنده است و برنامه ریزی برای تمرینات و آماده سازی را نیز مشکل ساخته است.

حسینی افزود: اگر قرار است مسابقات به طور قطعی برگزار گردد، فدراسیون آن را قاطعانه اعلام نماید و تمامی تیم ها را نیز به تمکین وادار کند و برنامه قطعی و هفته به هفته بازی های باقی مانده را نیز با روز و ساعت مشخص اعلام نماید. و اگر هم قرار است بر اساس شرایط تصمیم دیگری اتخاذ شود هرچه سریعتر آن را اعلام کنند که این وضعیت بلاتکلیفی ادامه نداشته باشد.

سرمربی تیم فوتبال مس با انتقاد از جو حاکم بر فوتبال کشور در رابطه با تصمیم گیری برای مسابقات گفت: هیچ مسئله ای در کشور به اندازه فوتبال تا این حد درگیر جنجال های مربوط به کرونا نبود و در هیچ کجای دنیا نیز به اندازه ایران در رابطه با برگزاری مسابقات فوتبالش در این شرایط بحث و جدل نمی شود! باید تکلیف این موضوع هرچه سریعتر روشن شود و ادامه دادن بحث های موافق و مخالف و مشخص نشدن تکلیف مسابقات فقط فرسودگی تیم ها و عوامل آن ها را به دنبال دارد.

وی در رابطه با صحبت های موافقین و مخالفین برگزاری مسابقات گفت: طبیعی است که هر شخصی بر اساس منافع تیمی و حتی اقتصادی خود برای برگزاری مسابقات صحبت می کند، قطعا من هم به عنوان سرمربی تیم بر اساس منافع تیم خودم در این باره موضع گیری خواهم کرد اما این مواضع مختلف و متفاوت نباید این همه بلاتکلیفی برگزاری مسابقات را طولانی کند و در نهایت بر اساس شرایط، بهترین تصمیم برای مسابقات اخذ شود که این کار مدیریت فوتبال کشور می باشد.

مجتبی حسینی با بیان اینکه کار آماده سازی تیم ها در این شرایط بسیار سخت می شود، ادامه داد: زمانی که تیم ها هنوز به طور قطعی نمی دانند مسابقات برگزار می شود و یا خیر و هرروز در بین بازیکنان تیم ها زمزمه برگزاری و یا عدم برگزاری وجود دارد و یا شرایط خیلی ساده مثل مسابقات تدارکاتی و یا برنامه ریزی دقیق مسابقات وجود ندارد، مشخص است که کار آماده سازی یک تیم فوتبال تا چه اندازه دشوار می شود و این شیوه درستی نسبت به برخورد با تیم های فوتبال نیست.

وی به پروتکل اعلام شده برای باشگاه های کشور نیز اشاره کرد و گفت: تمامی کسانی که این پروتکل را برای فوتبال ایران تدوین می کردند خودشان به خوبی می دانستند که اکثر تیم های کشور قادر به رعایت حتی بخشی از آن ها نیز نیستند ضمن اینکه بسیاری از موارد اعلام شده در این پروتکل اصلا در تمرینات قابل اجرا نیست و شما حتم بدانید که هیچ یک از تیم های باشگاهی در کشور بسسیاری از موارد این پروتکل را رعایت نمی کنند و با وجود عدم زیرساخت های فوتبال در کشور این موضوع طبیعی است.امیدواری پرسپولیس برای پرونده جنجالی استوکسباشگاه پرسپولیس امیدوار است با توجه به نامه‌نگاری‌های صورت گرفته با مهاجم ایرلندی‌اش، بتواند علیه او در فیفا حکم بگیرد.به گزارش"ورزش سه"، بعد از بازی با الشارجه امارات در هفته دوم لیگ قهرمانان، آنتونی استوکس به بهانه ملاقات با خانواده‌اش استارت بی انضباطی در این تیم را زد. او علیرغم وعده‌ای که داده بود بعد از دو روز مرخصی به اردوی تیمش اضافه نشد تا تمرینات این تیم پیش از دیدار برابر سپاهان و بعد از آن شهرخودرو را از دست بدهد. موضوعی که در نهایت ابتدا با سپردن او به کمیته انضباطی باشگاه از سوی یحیی گل محمدی همراه شد و در ادامه نیز بخش بین الملل این باشگاه مراحل نامه نگاری با این بازیکن و مدیربرنامه‌اش را در دستور کار قرار داد.

استوکس که در نقل و انتقالات زمستانی با قراردادی 250هزار دلاری و پیش پرداخت 150هزار دلاری رضایت به عقد قرارداد با پرسپولیس داده بود، در ابتدا اما مدعی شد به دلیل شیوع کرونا و نبود پرواز به تهران قادر به حضور در ایران نیست. او در ادامه راهی کشورش شد و در دور جدید تمرینات سرخپوشان نیز حضور نیافت تا روز گذشته خواجه وند از فسخ قرارداد او بعد از شکایت به فیفا خبر دهد.

اکنون هواداران پرسپولیس امیدوارند با توجه به هزینه نزدیک به 2 میلیاردی و اندی برای این مهاجم ایرلندی، باشگاه موفق شود با وعده مدیران پیشین در خصوص قرار داشتن بندهایی محکم در قرارداد با استوکس، او را محکوم کرده و غرامت نیز دریافت کند. اتفاقی که بعد از پرونده‌های متوالی علیه این باشگاه در صورتی که منتهی به پیروزی این باشگاه شود، یک اتفاق مثبت تلقی خواهد شد. البته اگر استوکس و وکیل این بازیکن با سود بردن از راهکارهایی که شیوع کرونا در راس آن خواهد بود موفق به بستن این پرونده نشوند!هدف جدید آث میلان: هافبک ایرلندی برنلیاسکای مدعی است باشگاه آث میلان برای فصل نقل و انتقالات تابستانی هدفی جدید در نظر گرفته و او جف هندریک، هافبک ایرلندی باشگاه برنلی است.به گزارش "ورزش سه"، اسکای مدعی است باشگاه آث میلان برای  فصل نقل و انتقالات تابستانی یک هدف جدید در نظر گرفته و قصد دارد جف هندریک، هافبک ایرلندی باشگاه  لیگ برتری برنلی را به عنوان بازیکن آزاد به خدمت بگیرد.

قرارداد هندریک با برنلی امسال تابستان منقضی می‌شود ولی او تا این لحظه از تمدید قراردادش با تیم انگلیسی سر باز زده. اسکای مدعی است میلان حتی پیش از شروع اپیدمی کرونا به جذب هندریک ابراز تمایل کرده بود. مدیران میلان بعد از آن تصمیم گرفتند تا تابستان منتظر بمانند تا بتوانند او را به عنوان بازیکن آزاد به خدمت بگیرند.

میلان مثل حریف همشهری‌اش اینتر که این فصل پنج بازیکن از لیگ برتر به خدمت گرفته، اخیرا بازار انگلیس را با دقت بیشتری زیر نظر گرفته است. میلانی‌ها در ماه ژانویه هم قصد داشتند آنتونی رابینسون را از ویگان به خدمت بگیرند که در لحظه آخر معامله بین دو باشگاه سر نگرفت.

هندریک در دوران سرمربی جدید برنلی، شان دایک بازیکن فیکس بوده و از سوی چند باشگاه لیگ برتری هم پیشنهادهایی داشته است.آخرین اخبار از خصوصی سازی سرخابی هاطبق اعلام معاون وزیر ورزش واگذاری سرخابی ها به بخش خصوصی هم ایرادی به قرارداد این دو باشگاه با کارگزاران فعلی وارد نمی کند.به گزارش "ورزش سه"، بحث واگذاری استقلال و پرسپولیس به بخش خصوصی این روزها داغ است و وزارت ورزش هم بارها از پیگیری این ماجرا و عزم خود برای خصوصی شدن سرخابی ها خبر داده است.

مهدی علی نژاد، معاون وزیر ورزش در جمع خبرنگاران درباره آخرین وضعیت خصوصی سازی سرخابی ها گفت: از شهریور سال قبل جلسات خصوصی سازی را داشتیم و مصمم هستیم که این اتفاق بیفتد. البته واگذاری استقلال و پرسپولیس به بخش خصوصی نیاز به آماده سازی زیرساخت ها و مراحل مختلف دارد. 

وی افزود: جلسه ای روز گذشته در باشگاه استقلال با حضور مسئولان سازمان خصوصی سازی برگزار شد و ظرف یکی، 2 روز آینده هم در باشگاه پرسپولیس انجام می شود. ما هر هفته در وزارت ورزش نیز در این باره جلسه داریم و مصمم هستیم که در زمان مقتضی این کار صورت بگیرد. 

معاون وزیر ورزش درباره اینکه تکلیف قرارداد کارگزاران فعلی استقلال و پرسپولیس در صورت واگذاری دو باشگاه چه خواهد شد، گفت: خصوصی سازی با بحث کارگزاران متفاوت است. بدیهی است که حتی در صورت خصوصی شدن هم قرارداد سه ساله این دو باشگاه با کارگزاران لحاظ می شود و این کار با هماهنگی سازمان خصوصی سازی صورت گرفته است.پروتکل بهداشتی فیفا؛ قوز بالا قوز! (گزارش)در پروتکلی که فیفا ارائه کرده، نکات مختلفی هستند که باشگاه های ایرانی برای رعایت آن ها با چالش مواجه خواهند شد.به گزارش "ورزش سه"، فدراسیون جهانی فوتبال پس از گذشت نزدیک به 3 ماه از تعطیلی مسابقات فوتبال در جهان، حالا تصمیم گرفته که با انتشار پروتکلی 19 صفحه ای، راه از سرگیری مسابقات را به فدراسیون های عضو نشان دهد. البته در این پروتکل بندهایی دیده می‌شود که شاید عمل به آن برای باشگاه های ایرانی کار آسانی نباشد و آن ها را با چالش های جدی مواجه کند.

* یکی از بندهای مهم این پروتکل به جابجایی تیم ها از شهری به شهر دیگر مربوط می‌شود. حایی که فیفا از باشگاه ها خواسته تا از وسایل حمل و نقل اختصاصی استفاده کند. شاید استفاده از اتوبوس اختصاصی قابل تصور باشد اما این که یک باشگاه معمولی بتواند کل هواپیما را به صورت اختصاصی رزرو کند، بسیار مشکل است. 

* بند دیگر می‌گوید که اردوی تیم ها باید بدون حضور فرد خارج از تیم سپری شده و همچنین تمام مکان ها ضدعفونی شوند. همچنین رعایت فاصله 1.6 متر در اسکان تیم ها نیز اضطراری قلمداد شده است. این یعنی باشگاه های ایرانی بایستی تعداد بیشتری اتاق نسبت به قبل تهیه کنند که این از نظر مالی فشار چند برابری را به آن ها وارد می‌کند. از طرف دیگر مشخص نیست که مسئولان هتل وظیفه استریلیزه کردن مکان را برعهده بگیرند.

* در پروتکل فیفا عنوان شده که تست ها باید به روش علمی و تصویب شده توسط بهداشت جهانی انجام شوند که طبیعتا در آن مورد مشکوک وجود نخواهد داشت و موارد ابتلا به صورت قطعی مشخص می‌شوند. همچنین فیفا عنوان کرده که تست نخست باید 72 ساعت قبل از شروع تمرینات گروهی باشد و تست دوم هم قبل از اولین جلسه که این مورد در تیم های ایرانی رعایت نشده است.

* نکته دیگر این است که فیفا از باشگاه ها خواسته تا در صورت مشاهده مواردی چون سرما خوردگی و آنفولانزا، یک پزشک متخصص بیماری های تنفسی را به کادر خود اضافه کنند که این مورد هم برای باشگاه ها بار مالی به همراه خواهد داشت.

بنابراین در چنین شرایطی که باشگاه های ایرانی از مشکلات مالی رنج می‌برند، رعایت پروتکل و به خصوص این 4 مورد، برای آن ها کار دشواری خواهد بود و شاید موفق به انجام آن نشوند. در اینجا نقش سازمان لیگ و فدراسیون فوتبال برای کمک به باشگاه ها عیان خواهد شد؛ البته کمکی اصولی و اساسی که نه با ارسال چند عدد ماسک و دستکش که با اختصاص بخش قابل توجهی از اقلام بهداشتی، تخصیص آزمایشگاه و... باید همراه شود.

همچنین باشگاه ها که طبیعتا بودجه ای کم یا زیاد را برای نقل و انتقالات تابستانی در پیش گرفته‌اند، می‌توانند بخشی از آن را به رعایت این پروتکل اختصاص دهند تا به این شکل بتوانند به تمرینات و مسابقات بازگردند. چرا که اگر چنین اتفاقی رخ ندهد، ممکن است فوتبال برای مدتی طولانی تعطیل بماند که این از همه نظر برای باشگاه ها و فوتبال ایران مشکل ساز خواهد بود.

سازمان لیگ برتر فوتبال ایران و البته فدراسیون فوتبال، هنوز هیچ تمهید یا برنامه فوق العاده کمکی ای برای باشگاه های لیگ ایران در نظر نگرفته اند تا حداقل بخشی از خسارت مالی ناشی از ورزش با کرونا تامین بشود؛ موضوعی که باعث نارضایتی هرچه بیشتر باشگاه ها برای ادامه لیگ است و حتی ممکن است پروژه بازگشت فوتبال در ایران را با شکست مواجه کند.همه ورزشکارانی که کرونا گرفتند و تمام نشدند!چیزی که اخیرا مطرح شده این است که اگر یک بازیکن دچار بیماری کووید-19شود دیگر تا آخر عمر قادر به ادامه فوتبال نیست.به گزارش ورزش سه و به نقل از همشهری ، بازیکن می‌گوید فوتبال شغلش است و اگر نتواند فوتبال بازی کند، قادر به انجام کار دیگری نیست اما حاضر نمی‌شود به‌خاطر همین چیزی که شغل اوست به ادامه لیگ تن بدهد. چیزی که می‌گویند از نظر فنی هنوز ثابت نشده، این است که آیا یک ورزشکار بعد از کرونا دیگر نمی‌تواند حرفه‌ای ورزش کند؟ خصوصا اینکه بسیاری از تست‌های مثبت بین بازیکنان ایرانی خطای کیت‌های ساخت چین است و در تست‌های دوم یا سوم ممکن است منفی از آب دربیاید. پائولو مالدینی که به همراه پسرش -بازیکن فعلی میلان- به این بیماری دچار شده و مدتی در بیمارستان تحت مداوا بوده‌اند، یک هفته پس از بهبودی گفت وقتی می‌خواسته ورزش کند احساس کرده که دیگر مثل قبل نمی‌تواند نفس خود را تنظیم کند. این احساس مال یک هفته پس از بهبودی او بود. هیچ پزشکی هنوز تأیید نکرده که مبتلایان به کرونا دیگر قادر به ادامه ورزش حرفه‌ای نیستند.

 وقتی ویروس به ریه می‌زند و بخشی از آن را از کار می‌اندازد، مدت بیشتری برای بهبودی زمان می‌برد. همین الان تعداد زیادی بازیکن هستند که سابقه ابتلا به این بیماری را دارند اما به تمرینات تیم‌های خود اضافه شده‌اند و بدون مشکل دارند تمرین می‌کنند.

 در باشگاه یوونتوس 121بازیکن و عضو باشگاه در رده‌های مختلف دچار کووید-19شدند. نخستین بازیکنی که در ایتالیا ویروس جدید کرونا گرفت دنیله روگانی از همین تیم بود که بعدا بازیکنانی مثل ماتوئیدی و دیبالا هم بیمار شدند و سپس بهبود یافتند. درباره دیبالا گفته می‌شد که 3 بار مبتلا شده است. غیر از اینها بازیکنان دیگری هم بودند؛ مثل یمو هوبرس (هانوفر)، جیمز هورن (هانوفر)، لوکا کیلیان (پادربون) و یکی از بازیکنان فرانکفورت، مانولو گابیادینی (سامپدوریا)، میکل آرتتا (سرمربی آرسنال)، برندن راجرز (لسترسیتی)، هادسون اودوی (چلسی)، عمر کالی (سامپدوریا)، آلبین اکدال (سامپدوریا)، آنتونینو لا گومینا (سامپدوریا)، مورتن تورسبی (سامپدوریا)، فابیو د پائولی (سامپدوریا)، بارتوش برژینسکی (سامپدوریا)، خرمن پتسلا (فیورنتینا)، پاتریک کوترونه (فیورنتینا)، دوسان ولاهوویچ (فیورنتینا)، اسکوئیل گارای (والنسیا)، الیکوام مانگالا (والنسیا)، خوسه لوییس گایا (والنسیا) و ۳۵ درصد باشگاه والنسیا، ژوناتاس (الچه)، الیوت بنت (بلکبرن) و 2 بازیکن فولام که نام‌شان فاش نشده (در لیگ دسته پایین‌تر انگلیس 1030تست کرونا گرفته شد که تنها 3 مورد مثبت بود).

بسکتبال: رودی گوبرت و داناوان میشل (یوتا جاز)، تری تامکینز (رئال مادرید)، کریستین وود (دیترویت پیستونز)، کریس کیلزمایر (سرمربی کلیولند استیت)، کوین دورانت (بروکلین نتز) و 3 نفر دیگر از این تیم، مارکوس اسمارت (بوستون سلتیکس)، 2 بازیکن لس‌آنجلس لیکرز، آلفونسو ریس (رئیس انجمن بسکتبال اسپانیا)، یک عضو از تیم دنور ناگتز، 3 نفر از اعضای تیم فیلادلفیا.

دوچرخه‌سواری: فرناندو گاویریا (تیم ملی امارات)، دیمیتری استراخف (گازپروم-روس‌ولو)، ماکسیمیلیانو ریچزه (تیم ملی امارات).

هندبال: مدز لارسن و خدئون گواردیولا (راین-نکار-لاون)

اتومبیلرانی: عضو تیم مک لارن

کمیته المپیک: آلبرتو موناکو (عضو کمیته بین‌المللی المپیک)، کازا تاشیما (نایب‌رئیس کمیته ژاپن)

والیبال: اروین انگابت (قهرمان اروپا با تیم فرانسه در سال۲۰۱۵ و بازیکن کنونی زنیت کازان)

فوتبال آمریکایی: سین پیتون (سرمربی نیو اورلینز سینتز)

سلبریتی‌ها: تام هنکس و همسرش ریتا ویلسون، اولگا کوریلنکو، ادریس البا، پینک، آندره‌آ بوچلی، بوریس جانسون، پرنس چارلز و...هر فدراسیونی موفق تر باشد، بیشتر پول می گیرداز سال 99 با تصمیم وزارت ورزش بودجه فدراسیون ها بر اساس عملکرد آن ها تعیین خواهد شد.به گزارش "ورزش سه"، همواره درباره میزان بودجه فدراسیون ها و عملکرد روسای فدراسیون ها در قبال دریافت بودجه صحبت های زیادی انجام شده و انتقادهایی نیز به وزارت ورزش وارد شده است.

مهدی علی نژاد از تصمیم جدید وزارت ورزش برای تعیین بودجه فدراسیون ها بر اساس عملکرد آن ها خبر داد و گفت: در سال 99 نظام ارزیابی عملکرد را تغییر دادیم. حالا دیگر با مبانی جدیدی این ارزیابی صورت می گیرد. این ارزیابی معیار پرداخت بودجه خواهد بود. اینطور نیست که بگوییم هر سال به بودجه هر فدراسیون 10 یا 20 درصد اضافه می شود. فدراسیونی که عملکرد ضعیف تری دارد، کمتر بودجه می گیرد و فدراسیونی که موفق تر باشد، بیشتر حمایت می شود. ابزار نظارتی ما روی فدراسیون ها همین بحث بودجه است و قطعا این تصمیم می تواند به فدراسیون ها انگیزه بدهد.واکنش علی نژاد به نامه نگاری تراکتور با فیفامعاون وزیر ورزش به نامه نگاری برخی از باشگاهها درباره ادامه لیگ و دخالت وزارت ورزش با فیفا واکنش نشان داد.به گزارش "ورزش سه"، وزارت ورزش با همکاری وزارت بهداشت در ستاد مبارزه با کرونا تصمیم به صدور مجوز برگزاری مسابقات فوتبال از دهه سوم خردادماه را داده؛ موضوعی که با اعتراض چند باشگاه مواجه شده است.
در حالی که 4 باشگاه لیگ برتری به وزیر ورزش نامه زدند و انصراف خود را از ادامه لیگ اعلام کردند، زنوزی، مالک تراکتور از نامه نگاری با فیفا هم در این باره خبر داده.

مهدی علی نژاد، معاون وزیر ورزش در واکنش به ادعای نامه نگاری به فیفا گفت: اینکه یک باشگاهی به وزارت ورزش و وزیر نامه بزند هیچ منعی ندارد. البته ما دخالتی در امور فدراسیون فوتبال نداریم. موضع وزارت ورزش، وزارت بهداشت و ستاد مبارزه با کرونا مشخص است. ما از اول خردادماه مجوز تمرین و از 22 خرداد مجوز برگزاری مسابقات را صادر کردیم. اینکه مسابقات به چه شکلی برگزار شود را ما دخالت نمی کنیم چون در حوزه اختیارات فدراسیون فوتبال است.افشین پیروانی مدیرعامل پرسپولیس شد!پرسپولیس بعد از آن دوران موفقیت آمیز ثبات در مدیریت در مسیر تغییرات پیاپی افتاد و امروز دیگر این تیم رسما بدون حضور مدیرعامل اداره می شود.به گزارش" ورزش سه" افشین پیروانی اما حضورش در این مقطع باعث شده این کمبود بزرگ کمتر به چشم بیاید. او در روزهایی که مجمع باشگاه و هیات مدیره در اوج انفعال و کم کاری هستند به نوعی نقش مدیرعامل باشگاه را بازی می کند. 

تغییر شغل

افشین پیروانی در مباحثه ای که با فرهاد حمیداوی مالک باشگاه شهرخودرو در تلویزیون داشت در پاسخ به این حرف حمیداوی که گفت:" افشین پیروانی سرمربی تیم ما شود." گفت:"آقای حمیداوی اخبار را دنبال نمی کند من مدت ها است که حرفه و شغلم را عوض کرده ام." 

او که در سرمربیگری خوش شانس بود و خیلی زود روی نیمکت یکی از پرمهره ترین پرسپولیس ها نشست در این شغل موفق نبود.نتایج متوسط او با تیم پرحاشیه لیگ هشتم و سپس نتایج ضعیف با استیل آذین و یکی دو آزمون دیگر او را متقاعد کرد که در حوزه های اجرایی فوتبال کار کند. او در سال 94 مدیراجرایی تیم ملی شد اما برخلاف روزهای ابتدایی که حامی درجه یک کارلوس کی روش بود به دلیل اختلاف با او از این سمت کنار رفت.

پیروانی در روزهای ابتدایی لیگ هفدهم و در دورانی که پرسپولیس برای کسب دومین قهرمانی آماده می شد به جای محمود خوردبین قدیمی ترین سرپرست این باشگاه ، انتخاب شد به دلیل پرونده ای که با حکم محرومیت 5 ساله از سوی کمیته اخلاق همراه شده بود نتوانست مدت زیادی در این پست حضور داشته باشد و جای خود را به محسن خلیلی داد. 

با اعتراض به حکم توانست آن را لغو کرده و بعد از حضور محمدحسن انصاری فرد به پرسپولیس برگشت و جای محسن خلیلی را گرفت. دوران پر فراز و نشیب او و انصاری فرد با کالدرون با آمدن یحیی گل محمدی کاملا تغییر پیدا کرد. اما دوران انصاری فرد هم خیلی کوتاه بود و پیش از آن فوت جعفرکاشانی عملا هیات مدیره را با کمبود نیرو و رای مواجه کرده بود. 

انفعال مجمع

در حالی که به نظر می رسید بعد از رفتن انصاری فرد مجمع دست به انتخاب مدیرعامل جدی بزند اما عملا این اتفاق نیفتاد تا پرسپولیس با وجود اختلافات جدی که به نظر می رسد در بین اعضای هیات مدیره اش وجود دارد بدون مدیرعامل اداره شود. افشین پیروانی اما در چنین روزهایی دارد نقش مدیرعامل باشگاه را بازی می کند؛ نقشی که از زمان بازی جنجالی با سپاهان در اصفهان پرررنگ شد. در واقع خیلی ها معتقد هستند که پرسپولیس سه امتیاز آن بازی را مدیون پیروانی است. در آن روز سپاهانی ها در زمان مقرر در زمین مسابقه حاضر نشدند و اصرار پیروانی به اجرای قانون باعث شد تا در نهایت این تیم بتواند رای انضباطی این بازی و سه امتیاز آن را به دست بیاورد.

او در جلسه کمیته استیناف هم توانست به نوعی از پرسپولیس دفاع کند که در نهایت نتیجه اش امروز اختلاف ده امتیازی با سپاهان است.

اما چالش بعدی پرسپولیس با شیوع ویروس کرونا رقم خورد. تعطیلی مسابقات تیم های دیگر لیگ را به این فراست انداخت که متحد شده و خواهان تعطیلی مسابقات باشند و پرسپولیس تنها تیمی بود که با جدیت خواهان برگزاری مسابقات بود. در این روزهای سخت که مدیرعاملان باشگاه های پرطرفدار و سرشناس تمام تلاششان را می کردند و مجمع پرسپولیس در منفعلانه ترین حالت ممکن قرار دارد پیروانی یک تنه در حال مقابله و مجادله است و تا امروز نیز که اتفاقاتی که رخ داده نزدیک به خواسته های این باشگاه بوده است.

هیات مدیره و مجمع پرسپولیس در اینروزها تنها در حدود ده درصد از مطالبات بازیکنان را پرداخته اند و عملا در هیچکدام ازمعادلات مربوط به تصمیمات جدی درمورد برگزاری لیگ و چالش هایی از این دست حضور پیدا نکرده اند. باید دید پیروانی به عنوان مدیراجرای و در عمل مدیرعامل پرسپولیس تا چه زمانی این مسئولیت ها را همزمان پیش ببرد و آیا مجمع پرسپولیس چه زمانی از این رخوت و انفعال سنگین خارج خواهد شد؟لروی سانه برای بایرن مونیخ فاجعه خواهد بودویلی سانیول ستاره فرانسوی سابق بایرن مونیخ با انتقال لروی سانه به تیم سابقش مخالف است و می‌گوید حضور سانه در بایرن فاجعه خواهد بود.به گزارش "ورزش سه"، ویلی سانیول، ستاره فرانسوی سابق بایرن مونیخ که بین هواداران تیم آلمانی از محبوبیت زیادی برخوردار است می‌گوید بایرن باید در تلاش برای جذب لروی سانه تجدیدنظر کند. سانیول حتی تا آنجا پیش می‌رود که انتقال سانه به بایرن را فاجعه می‌خواند.

ویلی سانیول به مدت 9 سال با پیراهن بایرن مونیخ بازی کرده و با این تیم پنج بار فاتح بوندس‌لیگا و یک بار فاتح لیگ قهرمانان شده است. سانیول که تجربه حضور روی نیمکت مربی‌گری را هم دارد و برای یک بازی به عنوان سرمربی موقت هدایت بایرن را به عهده داشته می‌گوید جذب لروی سانه که یک فصل کامل را به دلیل مصدومیت نیمکت‌نشین بوده برای باواریایی‌ها قمار خطرناکی خواهد بود.

سانیول در این باره به آر‌ام‌سی گفت:" لروی سانه از نظر شخصیتی به بایرن مونیخ نمی‌خورد. سانه فراز و نشیبهای زیادی دارد و اهل درگیری در زمین نیست. من معتقدم سانه به هیچ وجه برای بایرن مناسب نیست".

ستاره سابق بایرن در ادامه گفت:" لروی سانه در منچسترسیتی هم مشکلات زیادی داشته و در تیم ملی هم کارنامه خوبی نداشته. ما داریم درباره خریدی 80 میلیون یورویی صحبت می‌کنیم. من ترجیح می‌دهم باشگاه 20 میلیون دیگر هم هزینه کند و به جای او کای هاورتز را به خدمت بگیرد".محبوب‌ترین پیراهن تاریخ استقلال از آن کیست؟سرمربی و دستیار اول این روزهای استقلال هر دو در خرداد به دنیا آمدند، هردو خوش تکنیک بودند و هر دو به شماره 7آبی ها اعتبار دادند.به گزارش "ورزش سه " شماره هفت برای هواداران آبی از دهه 60تا 90 به اسم دو نفر ختم می شود. دو نفری که امروز سرمربی و مربی استقلال هستند. مجید نامجو مطلق به 7استقلالی ها در دورانی که 7برای پرسپولیسی ها بخاطر علی پروین مقدس بود اعتبار بخشید و فرهاد مجیدی به عشق نامجو مطلق به استقلال آمد و پس از سه دهه بازی در این تیم 7آبی ها را جاودانه کرد .با هم مروری می کنیم به خاطرات دوست داشتنی این دو محبوب استقلال که این روزها در قامت سرمربی و دستیار اول چشم امید همه استقلالی های هستند.

مجید نامجو مطلق متولد 10خرداد1345

او به عشق یوهان کرایوف هلندی با شماره 14 به استقلال آمد و خیلی زود به شماره 7 این تیم تبدیل شد . اوکه یکی از خوش تکنیک های دوران خودش بود در میانه میدان برای آبی ها همیشه یکی از بازیکنان ثابت میدان بود.در حضور بهتاش فریبا،شاهرخ بیانی ،رضا نعلچگر،رضا احدی و جعفرمختاری‌فر خیلی زود تبدیل به یکی از بازیکنان ثابت استقلال شد  . 

هافبک جوان آن روزهای بانک ملی در حالی که از استقلال و پرسپولیس پیشنهاد داشت با گرفتن موتورسیکلت  از آبی ها مسیر رسیدن به تمرینات از محله تیر دوقلو آسان کرد تا رویا های خود را بسازد. او با ورود به استقلال همزمان یکی از بازیکنان ثابت بزرگسالان استقلال و کاپیتان جوانان این تیم بود .نامجو مطلق اولین جام خود را با بازوبند کاپیتانی در دربی جوانان پایتخت که با حضور بیش از 25هزار نفر در ورزشگاه شیرودی برگزار شد با شکست یک بر صفر پرسپولیس در روز خوب محسن گروسی به دست آورد.او به قدری خوب بود که در 21سالگی ودر شهریور 66در حضور بزرگان استقلال درداربی پایتخت با مجوز غلامحسین مظلومی پشت ضربه پنالتی ایستاد ؛هر چند ضربه آرام او به سمت  چپ دروازه را وحید قلیج در روزی که فرشاد پیوس و جعفر مختاری فر برای هر دو تیم یک گل زدند مهار کرد تا او هیچوقت با استقلال برنده داربی نشود. 

او در اوج جوانی در بازی های آسیائی1986 سئول یکی از بازیکنان ثابت مرحوم دهداری بود . در جام ملت های آسیا 1988قطر از خوب های ایران بود . پنالتی قهرمانی ایران به کره شمالی زد تا ایران قهرمان بازی های آسیائی پکن 1990شود . با استقلال به قهرمانی جام باشگاه های آسیا رسید و فوتبالی فراتر از مرزهای آسیا در 5مهر 1970در برابر الجزایر در رقابت انتخاب قهرمان اسیا،آفریقا ارائه داد. ایران آن بازی را که روز خداحافظی محمدپنجعلی از بازی های ملی بود دو بریک  با دوگل مرفاوی از الجزایر برد. تا نمایندگان مارسی به الجزیره سفر کنند تا بازی برگشت فوق ستاره ایران در آن روز ببینند. 

برگزاری ادامه مسابقات باشگاهی در ایران در فاصله این دو بازی منتج به مصدومیت شدید مچ پای ستاره آن روزهای فوتبال ایران  توسط اکبر یوسفی هافبک پاس شد تا ایران نه تنها بازی برگشت را به الجزایر با یک گل در خاک آن کشور ببازد بلکه نامجو مطلق را نیز به خاطر این مصدومیت ماه ها از دست بدهد . او در مقدمانی جام جهانی 98فرانسه  در مرحله پلی آف برای بازی با ژاپن نبز به تیم ملی دعوت شد و در این بازی نیز در دقایقی به میدان رفت تا باشکست ایران یکی از 23نفر منتخب صعود تاریخی ایران در ملبورن استرالیا باشد.

مجید که سابقه 9سال پوشیدن استقلال در دو مرحله دارد در ایران در تیم های پاس ،کشاورز و پرسپولیس نیز سابقه بازی دارد. نامجو مطلق که روزگاری به رفتن شاهرخ بیانی به پرسپولیس خرده می گرفت ،خودش نیز این مسیر را انتخاب کرد تا چرخ روزگار را از همه بیشتر حس کند ،هر چند طرفداران فوتبال هر دوی آن ها را در قامت استقلال می بینند و برای آن ها این دو را همیشه در قاب باشگاه استقلال جستجو می کنند.

فرهاد مجیدی متولد 13خرداد 1355

فرهاد مجیدی 10سال بعد از نامجو مطلق به دنیا آمد ، از سال 76به استقلال پیوست.ترکه ای بود و خوش تکنیک، در فینال معروف جام باشگاه های آسیا در بازی با جوبیلو ایوآتا یکی از بازیکنان اصلی این تیم بود ،هر چند در آن دیدار شکست خوردند و ستاره سوم را خیلی راحت در ورزشگاه آزادی از دست دادند. 

او پس از انتخاب  استقلال  در سه دهه فوتبالی خود و پس از رفت و آمدهای فراوان به اتریش ، امارات و قطر سه  بار دیگر به این تیم بازگشت .در این فاصله به آن چه که به هواداران گفته بود عمل کرد و هیچ وقت در باشگاهی جز استقلال در ایران توپ نزد و به این تیم در ایران وفادار ماند. او یکی از مهمترین سمبل های باشگاهی ایران را در بازی پرسپولیس – الغرافه خلق کرد؛ زمانی که عدد 4 را به سمت هواداران پرسپولیس گرفت ،این خیره کننده ترین نمایش او در آن سال ها بود .عددی که آبی ها به آن خو گرفتند و با آن زندگی می کنند. 

او کاپیتان آبی ها دررویایی ترین روزهای این تیم از 23مهر 89تا 18آذر 90بود . با استقلال در این فاصله چهار بار در دیدارهای رسمی جلوی حریف دیرینه به پیروزی رسید .سه مرتبه به پرسپولیس گل زد تا با تک گلی که قبلا زده بود تعداد گلهای خود را به عدد چهار برساند.عددی که متعلق به او بود . او تنها ایرانی است که به مقام قهرمانی جام قهرمانان آسیا با فرمت جدید با باشگاه العین امارات رسیده است .او بعد از خداحافظی از استقلال همیشه ازآرزوی خود برای رسیدن به ستاره سوم با این تیم در قامت مربی گری حرف می زد و این روزها بدور از هیاهو و هیجان بدنبال ساختن استقلالی است که در رویاهاش به آن فکر می کند. 

مرد خوش تکنیک و عشق آبی ها که هنوز فرم بدنی خود را مانند دوران بازیش حفظ کرده ، این روزها به سرمربی گری این تیم رسیده تا خاطرات خوب خودش را این بار در کنار نیمکت برای کسانی بسازد که یک عمر با تمام وجود و از ته حنجره فریاد می زدند«آهای فرهاد مجیدی».
 محمدرضا تقی خانینمی توانیم در مورد پرونده ویلموتس اظهارنظر کنیممعاون وزیر ورزش ابراز امیدواری کرد تا در پرونده شکایت ویلموتس از فدراسیون فوتبال رای به سود ایران صادر شود.به گزارش "ورزش سه"، پرونده شکایت ویلموتس از فدراسیون فوتبال برای گرفتن مبلغ سنگین 6 میلیون دلاری به معضلی برای فوتبال ایران تبدیل شده است.

این مربی که با دو شکست مقابل بحرین و عراق از هدایت تیم ملی ایران کار گذاشته شد، حالا پیگیر شکایتش در فیفا است.

علینژاد معاون وزیر ورزش امروز در گفتگویی با خبرنگاران با سوالی در این رابطه مواجه شد و اینطور پاسخ داد:« ویلموتس شکایتی کرده که در جریان است و در این زمینه فدراسیون فوتبال پیگیر دفاع از خود است و مسئولیت با فدراسیون است. نمی توانم اظهار نظری بکنیم. امیدواریم همه ما به عنوان ایرانی شرایطی ایجاد شود، که فدراسیون فوتبال در این رابطه آسیبی نبیند.»

او ادامه داد:« با این حال همانطور که نمی توانم اظهار نظر کرد. مسائل حقوقی وجود دارد. وکلای دو طرف در حال کار هستند. باید منتظر تصمیم فیفا باشیم که البته نهایی نیست و هر دو طرف می توانند به CAS شکایت کنند. به نظرم اظهار نظر زود است و فدراسیون خودش باید در این مورد توضیح بدهد.»موثرترین بازیکن لیگ؛ سرحال و قبراق در تمریناتمهدی قایدی خرید جوان سه فصل قبل استقلال ،این روزها ازآمادگی بالایی در تمرینات برخورداراست.به گزارش "ورزش سه"تمرینات استقلال روز گذشته نیز در ورزشگاه انقلاب تهران ادامه یافت و بازیکنان این تیم بعد از تمرینات آماده سازی اولیه به فوتبال درون تیمی پرداختند.

آمادگی بالای مهدی قایدی فوروارد محبوب این روزهای استقلال در تمرینات خبری خوب برای فرهاد مجیدی و هواداران این تیم است.

قایدی که با 9گل زده و 6پاس گل بهترین عملکرد را در لیگ برتر امسال داشته است تنها یک گل با قولی که در اول فصل به هواداران این تیم داده بود  فاصله دارد.

مهدی قایدی اول فصل پیراهن شماره 10را انتخاب کرد و به هواداران باشگاه قول داد در لیگ نوزدهم به اندازه شماره پیراهنش در استقلال گل خواهد زد .قولی که به نظر خیلی زود و در شروع مجدد لیگ با این آمادگی مطلوب او در تمرینات عملی خواهد شد.هیات مدیره سرخابی ها به زودی ترمیم می شوندبا اعلام معاون وزیر ورزش هیات مدیره باشگاههای استقلال و پرسپولیس به زودی ترمیم می شوند.به گزارش "ورزش سه"، در حالی که از چندی پیش با استعفای برخی از اعضای هیات مدیره باشگاههای استقلال و پرسپولیس، همه در انتظار تصمیم گیری جدید وزارت ورزش هستند، علی نژاد امروز خبر داد افرادی که مدنظر وزارت ورزش برای حضور در هیات مدیره سرخابی هستند، به مراجع نظارتی برای تایید صلاحیت معرفی شدند و به زودی معرفی خواهند شد.

معاون وزیر ورزش در این باره گفت: مذاکراتی با بعضی از افرادی که مدنظر بودند، صورت گرفته. پروسه تایید صلاحیت افراد کمی طولانی شده و بعد از آن هم مجمع باید حضور این افراد را تصویب کند. در مسیر تغییرات قرار داریم و به زودی هیات مدیره استقلال و پرسپولیس ترمیم می شود. 

علی نژاد حاضر نشد از هیچ فردی اسم ببرد، اما باید دید چه افرادی از هیات مدیره استقلال و پرسپولیس خارج و چه افرادی وارد می شوند.با ژنرال در حبس خانگی؛خاطرات شاگردان ناخلف! (گزارش تصویری)بعد از یک عمر کار در فوتبال، امیر قلعه نویی همچنان برای سرمربیگری و داد و فریاد کنار زمین انرژی دارد.به گزارش "ورزش سه"، امروز بدتر از دوره ای است که امیر قلعه نویی در پس کوچه های تنگ نازی آباد توپ دو لایه می کرد و با کتانی زِوار در رفته اسپورتکس از صبح تا شب در خاکی‌ها و زمین‌های آسفالتی داغ محله‌ی جنوب شهری‌اش می‌پلکید. او حالا بعد از نزدیک به چهار دهه حضور مستقیم در فوتبال ایران و پس از آنکه در اوج جوانی و در میان بزرگان شاهین بازوبند شاهین را بر بازو بست تا یکی از جوانترین کاپیتان‌های این باشگاه قدیمی فوتبال ایران باشد، با عنوان ژنرال در خانه پا روی پا انداخته و گذشته و امروزش را مرور می‌کند. البته این تصاویر مربوط به روزهایی است که امیر قلعه نویی برای آغاز تمرین سپاهان به اصفهان نرفته بود. روزهایی که بازار کرونا در ایران شرایط وخیمی داشت و امیر قلعه نویی به هیچ وجه حاضر نبود قرنطینه خانگی را بشکند و البته ماندن در خانه باعث شده بود گوشه‌های جدیدی از محل سکونتش را کشف کند. خانه‌ای که هشت سال است به آنجا نقل مکان کرده اما تابحال و به دلیل درگیری با کار، تیم و فوتبال فرصت نکرده بود سری به روف گاردن و حیاط منزل و حتی آبشار طرب انگیز و آرامشبخشی که مدعی کشف آن در پارک نزدیک خانه‌ای بود را دوباره ببیند.

روزی که به خانه امیر قلعه نویی رفتیم او بی تکلف‌تر و خودمانی تر از چیزی بود که فکرش را می کردیم انگار که قبای ژنرالی را از تن بیرون کرده و به چوب لباسی آویخته باشد. یک جور بدون گارد و آرام و البته دلگیر از همه چیز؛ موضوعی که شاید تبدیل به موتیف خلق و خوی امیر قلعه نویی شده.

او که در مرکز سومین دوره حضور در شهر اصفهان است به این پایتخت فرهنگی و معماری ایران علاقه خاصی دارد، شهری که می توانست در آنجا به قهرمانی آسیا هم برسد البته اگر می‌گذاشتند! چیزی که یکی از حسرت‌های امیر قلعه نویی در کنار حذف تلخ تیم ملی ایران از جام ملت‌های 2007 است در حالیکه شکست در ضربات پنالتی مقابل کره جنوبی از آن تصویرهایی است که گاهی شب‌ها به ذهنش می آید و فکر می کند چطور شاید با بدشانسی ایران قهرمانی در آن تورنمنت را روی درخشش لی وون جائه دروازه بان گوشتالوی حریف از دست داد. 

قلعه نویی در سپاهان، ذوب آهن و دوباره در سپاهان دوران موفقیت آمیزی داشته و انگار با شرایط کار در این شهر کاملا آشناست. با این حال امسال و در شرایطی که ویروس کرونا تازه دنیا را تسخیر می‌کرد، یک سال و نیم کار پر زحمت او و همکارانش تحت تاثیر اتفاقاتی قرار گرفت که به نوعی وابسته به کرونا بود؛ زمانی که قرار بود بازی سپاهان و پرسپولیس بدون تماشاگر برگزار شود و ماجراهایی رخ داد که همه جزئیاتش را می‌دانیم. اتفاقی که قضاوت‌های جدیدی را متوجه قلعه نویی کرد که بعد از آن خواسته و ناخواسته اسیر جنگ های لفظی با چهره هایی شد که در حکم شاگردان او محسوب می‌شوند. چیزی که او خیلی آن را خوش ندارد و شاید در یکی دو ماه گذشته بیش از هر چیزی باعث آزار او شده است.

در زمانی که برای عکاسی پیش سرمربی سابق آبی‌ها بودیم شاید دوست داشتیم او خاطرات بیشتری را از دوران فوتبالش بر زبان بیاورد اما احتمالا همه تصاویر گذشته در نهایت به تصویر زنده آنهایی الصاق می‌شد که قلعه نویی بعدا به انحای مختلف از دست آنها شکار بوده است؛ چیزی که زبانش را تلخ‌تر از طبیعت مربی‌ای می‌کند که پنج بار فاتح لیگ ایران شده و باید با افتخاراتش بیشتر لذت ببرد. اما برای قلعه نویی تلخی پشت کردن‌های شاگردها کمی آزاردهنده‌تر از چیزی است که در ذهن دارید. یادآوری‌هایی که خاطرات خوب را خراب می‌کند!

در این شرایط امیر قلعه نویی باتری‌هایش را در تهران شارژ کرده و برای آغاز مجدد تمرینات به اصفهان برگشته و سپاهان را زیر نظر دارد، در حالیکه اگر در آخر سال کمی بخت و اقبال و قسمت یار او بود او الان در کسوتی دیگر تحولات فوتبال را دنبال می‌کرد و خود را برای زمان بندی اردوی تیم ملی آماده می‌کرد. فرصت دوباره ملی پوش شدن امیر قلعه نویی کنار سایر نشدهایی است که او همه آنها را به سرنوشت ربط می‌دهد و فکر می‌کند: "الخیر فی ما وقع"

این گزارشی است از امیر حسین خیرخواه با همراهی من حمید ابراهیمی در قلمرو امیر قلعه نویی.تاتنهام اجازه نداد فصل قبل جراحی کنمکیه‌ران تریپیه، مدافع راست انگلیسی اتلتیکو مادرید، از باشگاه سابقش، تاتنهام، به دلیل اینکه او را مجبور کرد یک عمل جراحی ضروری را به تعویق بیندازد، انتقاد کرد.به گزارش "ورزش سه"، تریپیه در آخرین فصل حضورش در تاتنهام، به دلیل مصدومیت از فرم مطلوب دور بود و نتوانست بازی های خوبی ارائه بدهد. او در نهایت در تابستان 2019 با انتقالی 25 میلیون دلاری به اتلتیکو مادرید پیوست و در این فصل 26 گل در همه رقابت ها برای تیم مادریدی انجام داد.
او در این فصل هم به دلیل جراحی ای که روی ران پایش انجام داد، تعدادی از بازی های اتلتیکو در ماه های ژانویه و فوریه را از دست داد. تریپیه اعلام کرد که این جراحی را باید فصل گذشته انجام می داد و از تاتنهام به دلیل اینکه او را مجبور کرد این کار را به تعویق بیندازد، انتقاد کرد.
او به میرر گفت:" مطمئنا احساس می کنم نسبت به فصل قبل در تاتنهام، بازیکن بهتری هستم. فصل گذشته دوره دشواری بود زیرا با مصدومیت درگیر بودم.

این بهانه نیست زیرا این مسئله را پنهان نکردم. من ماه ها از ناحیه ران و لگن مشکل داشتم و سرانجام بعد از تعطیلات زمستانی در اسپانیا در ژانویه عمل کردم. به دلیل زمان تعطیلات، تنها چند هفته به خاطر عمل جراحی دور از میادین بودم و حالا احساس خیلی بهتری دارم.
من باید این عمل را سال قبل در تاتنهام انجام می دادم اما آنها نمی خواستند که من آن زمان عمل کنم. من فصل قبل مشکلات زیادی داشتم؛ به خاطر بازی هایی که انجام دادم و مشکلاتی که با مصدومیت ها داشتم.
به نقطه ای رسیدم که این فصل باید جراحی می کردم و واقعا باید جراحی را فصل قبل انجام می دادم. اما بازی های مهم زیادی داشتیم...من واقعا نمی خواستم با آن شرایط بازی کنم."گل گهر امروز با تمام نفرات تمرین می کندتیم فوتبال گل گهر که بعد از مثبت اعلام شدن تست چند بازیکنش بدون حضور آن ها تمریناتش را آغاز کرده بود امروز با تمامی نفراتش تمرین می کند.به گزارش"ورزش سه" هفته گذشته اعلام شد که تست چند بازیکن تیم گل گهر مثبت است. بعد از قرنطینه این بازیکنان تمرینات گل گهر یک هفته تعطیل شد اما در حالی که دومین تست این بازیکنان منفی بود ، مجید جلالی تمرینات تیمش را بدون حضور این افراد از روز پنجشنبه و با حضور ناظر فدراسیون پزشکی ورزشی آغاز کرد.

گل گهری ها روز شنبه سومین تست را از هم از بازیکنانشان را گرفتند و بعد از اینکه جواب کلیه تست ها منفی بود و بعد از صدور مجوز از سوی فدراسیون پزشکی ورزشی از امروز با حضور کلیه نفراتشان تمرین خواهند کرد.مسی بدجایی به رونالدو باختبا اعلام فوربس، راجر فدرر به عنوان پردرآمدترین ورزشکار سال 2020 معرفی شد. دو ابرستاره فوتبال، کریستیانو رونالدو و لیونل مسی بعد از او در رتبه‌های دوم و سوم قرار دارند.به گزارش "ورزش سه"، نشریه فوربس به رسم هر ساله فهرست پردرآمدترین ورزشکاران دنیا را در طول یک سال اعلام کرد. راجرر فدرر اسطوره دنیای تنیس رتبه اول این فهرست را به خود اختصاص داده و پردرآمدترین ورزشکار سال 2020 بوده است. سه رتبه بعدی فهرست اما به فوتبالیستها اختصاص دارد و به ترتیب، در اختیار کریستیانو رونالدو، لیونل مسی و نیمار قرار گرفته.

فوربس می‌گوید نکته جالب امسال این است که برای اولین بار به دلیل بحران اپیدمی کرونا، میزان درآمد ورزشکاران برتر نسبت به سال قبل روند کاهشی داشته. بعد از جنگ جهانی دوم هیچ وقت درآمد ورزشکاران با چنین کاهشی روبرو نشده است.

100 ورزشکار پردرآمدی که در فهرست فوربس آمده‌اند رویه‌رفته امسال 3.6 میلیارد دلار درآمد داشته‌اند. این رقم 9درصد کمتر از رقم سال 2019 است.

راجر فدرر برای اولین بار عنوان پردرآمدترین ورزشکار دنیا را به خود اختصاص داده. درآمد او پیش از کاهش مالیات، 106 میلیون دلار بوده است. فدرر با اختلاف اندکی از رونالدو و مسی پیشی گرفته. دو فوتبالیستی که در چهار سال گذشته سه سال رتبه اول این فهرست را به خود اختصاص داده بودند.  رونالدو و مسی رویهم‌رفته در 12 ماه گذشته 209 میلیون دلار درآمد داشته‌اند و این نشان‌دهنده کاهشی 28 میلیون دلاری در درآمد آنها نسبت به سال گذشته است.

فدرر در سی سال اخیر اولین تنیسوری است که توانسته عنوان پردرآمدترین ورزشکار سال را به خود اختصاص دهد. فدرر از درآمد 106 میلیون دلاری خود، 100 میلیون دلار را خارج از زمین تنیس و به لطف قراردادهای تبیغاتی‌اش با کردی‌سوئیس، مرسدس بنز و 10 اسپانسر دیگر بدست آورده است.

رونالدو نفر دوم فهرست هم از درآمد خود 45 میلیون دلار را مدیون همکاری تبلیغاتی با برند نایک، برند خودش سی‌آر سون و دیگر اسپانسرها است. لیونل مسی هم 32 میلیون دلار از درآمد خود را از همکاری با آدیداس، مسترکارد و پپسی بدست آورده است.

* نائومی اوزاکای ژاپنی با 37.4 میلیون دلار درآمد در رده 29 این فهرست قرار گرفته و بالاتر از دیگر تنیسور مشهور، سرنا ویلیامز با 36 میلیون دلار درآمد پردرآمدترین ورزشکار زن جهان لقب گرفته است. این دو تنها زنان حاضر در این لیست هستند اما برای نخستین بار بعد از سال 2016 که ویلیامز و شاراپووا در فهرست بودند، بیش از یک زن در فهرست است.

* رقابت فدرر با مایکل جردن: فدرر 38 ساله و تایگر وودز، اسطوره گلف، تنها ورزشکاران همچنان فعال هستند که از تبلیغات در یک سال به صد میلیون دلار و بیشتر رسیده‌اند.

رزومه درون زمین فدرر هم افسانه‌ای است. او علاوه بر تعداد گرنداسلم، از نظر هفته‌های صدرنشینی بر تنیسورهای جهان نیز رکورددار است (310 هفته). ثبات او اعجاب آور است، او 750 هفته متوالی یعنی تقریباً به مدت 15 سال در میان سه نفر اول جهان بوده و در سال‌های 2010-2005 از 19 گرنداسلم به فینال 18 تا راه یافته است.

می‌شود پیش‌بینی کرد که او هم برای خودش مایکل جردن می‌شود. فوق‌ستاره بسکتبال ثروتمندترین ورزشکار جهان است و نخستین کسی که به ثروت یک میلیارد دلار رسیده. او حتی در بازنشستگی هم برای تبلیغات پول‌های هنگفتی می‌گیرد و با فدرر و وودز رقابت می‌کند بخصوص با برند جردن که در نایکی تولید می‌شود.کربکندی: شاید از ذوب آهن جدا شومرسول کربکندی که به عنوان رئیس سازمان فوتبال ذوب آهن فعالیت دارد، در آستانه قطع همکاری با این باشگاه اصفهانی قرار گرفته است.به گزارش "ورزش سه"، پیشکسوت فوتبال اصفهان که سابقه حضور در جام جهانی 1978 را در کارنامه دارد، این فصل پس از مدت ها به فوتبال اصفهان بازگشت و به عنوان رئیس سازمان فوتبال ذوب آهن در این تیم فعالیت کرد. با این حال اختلاف نظر او با مدیریت سبب شده تا وی در آستانه جدایی از سبزها قرار بگیرد، کربکندی ماجرا را در گفتگو با ایمنا اینطور توضیح می‌دهد: جواد محمدی مدیرعامل باشگاه مشکل سنگ کلیه دارد و مدتی درگیر آن شده است، هنوز به طور رسمی خیلی با هم صحبت نکرده‌ایم. به چند دلیل تصمیم گرفته‌ام که دیگر به باشگاه نروم. اما ممکن است چند روز دیگر با آقای محمدی جلسه بگذاریم و به توافق برسیم. از ابتدای ماه جاری به باشگاه نرفته‌ام. به خاطر اینکه محمدی هم درگیر بیماری است و هنوز با هم صحبت نکرده‌ایم.

گفته می‌شد که او از باشگاه خواسته تا حقوق 30 میلیونی در ماه برایش در نظر بگیرند؛ کربکندی در این باره توضیح می‌دهد: یکی از موارد اختلاف من با باشگاه مالی است، اما همه آن نیست. به هر حال وقتی آدم به جایی می‌رود و در جایگاهی قرار می‌گیرد باید بداند برای چه او را می‌خواهند. اگر تخصص فوتبال می‌خواهند با آن رقمی که اعلام کردند حاضر نشدم بروم. ولی مشکل ما تنها این نیست و جایگاه مدیر سازمان فوتبال که مرا در آن قرارداده اند حفظ نشده و در مسئولیتم دخالت کردند و به همین دلیل این تصمیم را گرفتم.

او همچنین در پاسخ به سوالی در خصوص میزان حقوقش هم گفته است: برای من ۱۰ میلیون در نظر گرفتند ولی بحث ۳۰ میلیون نبود. برای اینکه قرار باشد رئیس سازمان فوتبال و مدیر فنی تیم باشم، همراه تیم همه سفرها را بروم و سر تمرین‌ها حضور یابم، حاضر نشدم با این مبلغ بروم. اما ۳۰ میلیون رقمی نبوده که مورد بحث ما شده‌ باشد. آقایان یک کلام روی ۱۰ میلیون تاکید داشتند من هم قبول نکردم.به لواندوفسکی گفتم باورم نمی‌شود به فورتونا گل نزدیهانسی فلیک، سرمربی بایرن مونیخ، فاش کرد که پیش از دیدار شب گذشته مقابل فورتونا دوسلدورف، به روبرت لواندوفسکی گفت که بسیار شگفت زده شده که او موفق به گلزنی مقابل این تیم نشده بود.به گزارش "ورزش سه"، بایرنی ها شب گذشته موفق شدند با نتیجه 5-0 فورتونا دوسلدورف را شکست بدهند و لواندوفسکی هم در این دیدار دو گل زد تا اکنون مقابل هر 18 تیم بوندس لیگا گل زده باشد.  به این ترتیب، این مهاجم لهستانی آمارش گلزنی اش در این فصل را به 43 گل در همه رقابت ها افزایش داد. فلیک اکنون فاش کرد که با اشاره به گل نزدن لواندوفسکی مقابل فورتونا، قصد داشت انگیزه های او را افزایش بدهد.
فلیک به خبرنگاران گفت:" به لواندوفسکی گفتم که از اینکه در کنفرانس مطبوعاتی شنیدم او مقابل فورتونا دوسلدورف گلزنی نکرده، شگفت زده شدم و اینکه او باید این آمار را در اولین فرصت تغییر بدهد. و البته او این کار را انجام داد."

بایرن در 29 بازی این فصل، 86 گل به ثمر رساند و با توجه به 5 بازی باقی مانده، این تیم می تواند به رکورد 100 گل زده برسد اما فلیک تاکید کرد که این اولویتش در دیدارهای باقی مانده نیست.
" اهداف دیگری هستند که برای ما مهمترند. این فصل خیلی موفقی داشته باشیم. اگر اینطور باشد، اگر بتوانیم یکی دو گل بیشتر بزنیم، بهتر هم می شود. اما مطمئنا تمرکز ما روی بوندس لیگاست. برای اینکه لیگ را با همین روند به پایان برسانیم."اردوی 10 روزه شاهین بوشهر در تهرانتیم فوتبال شاهین بوشهر برای اینکه بتواند در بازی های باقیمانده از سقوط به لیگ یک فرار کند برنامه ریزی فشرده ای را در نظر گرفته است.به گزارش "ورزش سه" و به نقل از روابط عمومی باشگاه شاهین بوشهر، سفیدپوشان بوشهری پس از انجام تمرینات فشرده در هفته اخیرصبح امروز (یکشنبه) برای برپایی اردوی ۱۰ روزه راهی شهرستان شهریار در استان تهران شدند.

 تیم شاهین شهرداری بوشهر در مجموعه ورزشی عصر انقلاب با رعایت پروتکل های بهداشتی اقامت خواهد داشت تا تمرینات آماده سازی خود را در این مکان پیگیری کند.سناریوهای پیچیده برای دو خرید بزرگ بارسلوناموندو دپورتیوو می‌گوید بارسلونا برای جذب لائوتارو مارتینز و میرالم پیانیچ دو هدف عمده‌اش در نقل و انتقالات، با سناریوهای جدیدی مواجه شده است.به گزارش "ورزش سه"، روزنامه موندو دپورتیوو چاپ کاتالونیا امروز صفحه اول خود را به لائوتارو مارتینز و میرالم پیانیچ دو هدف اصلی بارسا برای فصل نقل و انتقالات اختصاص داده و می‌گوید سناریوهایی که بلوگرانا برای جذب این دو ستاره با آنها مواجه هست حالا با شرایط اولیه‌ای که برای این دو انتقال متصور بود تفاوت کرده است.

موندو می‌گوید دو باشگاه اینترمیلان و یوونتوس که قبلا خواهان معاوضه لائوتارو و پیانیچ با چند بازیکن بارسا شده بودند حالا نظر خود را عوض کرده‌اند و پیشنهادهای جدیدشان را به بارسا اطلاع داده‌اند. پیشنهادهایی که در حال حاضر بارسونا در حال بررسی آنها است.

به گزارش این روزنامه کاتالان، اینترمیلان حالا به بارسا اعلام کرده که در معامله واگذاری لائوتارو خواهان به خدمت گرفتن جونیور فیرپو خواهد بود. از طرف دیگر یوونتوس لیست بلندبالایی برای معاوضه با پیانیچ تهیه کرده. در  لیست بیانکونری که پیش از این به ویدال و دمبله منحصر بود حالا نام آنسو فاتی، کارلس آلنیا و ریکی پویگ دیده می‌شود.

موندو می‌گوید اگر آرتور ملو به پیشنهاد قبلی یوونتوس پاسخ مثبت داده بود پیانیچ تا امروز رسما به عنوان بازیکن بارسا اعلام شده بود. بارسلونا بعد از انصراف آرتور ملو از انتقال به یوونتوس نلسون سمدو را به این تیم پیشنهاد داد ولی سمدو هم حاضر به انتقال به بیانکونری نبود. موندو دپورتیوو می‌گوید حالا بارسلونا تمایل دارد در مقابل پیانیچ، آرتورو ویدال و عثمان دمبله را به اینتر پیشنهاد دهد ولی مشخص نیست که آیا بیانکونری این دو بازیکن را می‌خواهد یا نه.

دیروز اعلام شد که یوونتوس لیست جدیدی به بارسلونا ارائه داده و حالا موندو دپورتیوو با تایید این مطلب می‌گوید در لیست درخواستی بیانکونری نام دو ستاره جوان بارسلونا آنسو فاتی و ریکی پویگ دیده می‌شود. یوونتوس اعلام کرده که به کارلس آلنیا دیگر بازیکن جوان بارسلونا هم علاقه‌مند است.

در جبهه دیگر، اینترمیلان هنوز بخش اعظم توان خود را برای اصرار به فعال کردن بند آزادسازی 111 میلیون یورویی لائوتارو مارتینز اختصاص داده ولی بارسولنا معتقد است با پیشنهاد دادن چند بازیکن می‌تواند این رقم را پایین‌تر بیاورد. موندو می‌گوید با توجه به اینکه اینتر به پیشنهاد انتقال آرتورو ویدال چندان روی خوشی نشان نداده بارسلونا حالا قصد دارد جونیور فیرپو را هم به این لیست اضافه کند. مدیران ورزشی بارسا معتقدند اینتر از مدتی پیش به جذب فیرپو علاقه‌مند بوده است.خاطرات عجیب هافبک ذوب آهن از سرمربی رئال مادریدهافبک سابقا ملی پوش تیم ذوب آهن بعد از یک دوره نزول، امیدوار به بازگشت به سطح اول فوتبال است.به گزارش "ورزش سه"، احسان پهلوان ستاره خط هافبک سابق تیم تراکتور، این فصل به ذوب آهن بازگشته و با پیراهن این تیم در لیگ نوزدهم به میدان می‌رود. او که چندی پیش به عنوان بهترین هافبک لیگ قهرمانان آسیا 2016 انتخاب شد، در گفتگو با خبرنگار ما با اشاره به آغاز تمرینات، گفته که ازسرگیری مسابقات اتفاق مثبتی است. وی همچنین به دوران بازی در تراکتور پرداخته و به فوتبالیست ها نیز توصیه کرده که زودتر ازدواج کنند. این گفتگو را در ادامه می‌خوانید:

* درباره آغاز تمرینات صحبت کنید.

ما بعد از تستی که دادیم جواب تستمان آمد و از روز شنبه تمرین را آغاز کردیم و 8 روز است که تمرین را پشت سر گذاشتیم، تمام نکات بهداشتی را هم رعایت می‌کنیم. اول تمرین در گروه های 6 نفره برگزار می‌شد بعد باتوجه به این که تمرین به این شکل سخت می‌شد، به دو تیم تقسیم کردند تا کار راحت تر شود و بهتر تمرین کنیم.

* تیمتان در این مدت برخلاف بقیه تیم های معروف خیلی کم حاشیه بوده.

من کسی نیستم که نظر بدهم اما چون سوال کردید باید بگویم؛ ما فوتبالیست ها اکثرا شغل دیگری نداریم، شاید البته بعضی ها داشته باشند اما من حداقل ندارم. الان کرونا آمده و ما اگر بازی ها را انجام ندهیم کرونا از بین می‌رود؟ حالا پاییز و زمستان که احتمالا شدیدتر هم می‌شود و اینطوری نمی‌شود که فوتبال را تعطیل کنیم. ما شغلمان فوتبال است و از این طریق خانواده را اداره می‌کنیم و به نظرم اگر با رعایت کامل پروتکل ها، تمرینات و مسابقات را برگزار کنیم خیلی بهتر است.

* یعنی شما معتقد به این نیستید که یک سیستمی به نفع یک تیم و ضرر تیم دیگری فعالیت می‌کند؟

من نظرم اینطور نیست، بازی ها پشت هم برگزار می‌شود و تیم ها باهم دیدار می‌کنند. هر تیمی که بیشتر زحمت بکشد و تلاش بیشتری کند و قوی تر باشد، مزد زحمتش را می‌گیرد و به نظرم این قاعده وجود دارد.

* میزان آمادگی خودت بعد از کرونا چطور بوده است؟

ما در این دو ماه و نیم که تعطیل بودیم، احساس می‌کردم تمام بچه ها تمرین داشتند. من هم تمرین وزنه داشتم و هم هوازی و غیرهوازی و به همین خاطر با آمادگی به تمرین آمدم. اما به هر حال تمرینات انفرادی هیچ وقت مثل تمرین گروهی نمی‌شوند، الان خداراشکر تمرینات ما آغاز شده و رفته رفته هم بهتر خواهیم شد.

* در روزهای قرنطینه هم به عنوان بهترین هافبک لیگ قهرمانان 2016 شناخته شدی.

این افتخار بزرگی است و من خیلی خوشحال شدم، ما آن سال تیم خیلی خوبی داشتیم و با اختلاف 4-5 امتیازی صدرنشین شدیم. در بازی رفت هم در خانه العین به تساوی رسیدیم و خیلی امیدوار بودیم اما بازی برگشت چند مصدومیت در دقایق ابتدایی کار را برایمان سخت کرد و ورق بازی برگشت و بازی را واگذار کردیم. اما واقعا تیم شایسته ای بودیم و من هم خداراشکر می‌کنم که این افتخار نصیبم شد که جزو بهترین ها باشم.

* بعد هم به تراکتور آمدی و درخشش خیره کننده ای داشتی.

من نیم فصل دوم لیگ شانزدهم با نظر آقایحیی به تراکتور آمدم و شرایط خیلی خوبی داشتم. مصدوم بودم اما در 11 بازی، 6 گل زدم و 3 پاس گل دادم و 3 پنالتی گرفتم و در لیگ قهرمانان آسیا هم 12 موقعیت صددرصد خلق کردم اما یک سری مسائل سال بعد که خودم هم باور نمی‌کردم باعث شد که یک مقدار از شرایطی که داشتم دور شوم و این به من ضربه زد.

* فصل بعد خودت افت کرده بودی یا ماجرای دیگری بود؟

نه یک سری مسائل باعث می‌شود که یک بازیکن نیمکت نشین شود، بعد تلاشش را دو برابر می‌کند که به ترکیب برگردد ولی متاسفانه بازیکن می‌آید بازیکن به ترکیب می‌رسد و موثر هم ظاهر می‌شود ولی یک سری مسائل غیرفنی باعث می‌شود از ترکیب بیرون بیایی. من هم در شرایطی بودم که یک سری مشکلات داشتم و این خیلی برایم سخت شد. البته گذشت و رفت اما خب این دو سال من را خیلی عقب انداخت و از چیزی که در ذهنم بود دور شدم.

* مربی ات گفته بود که احسان بعد از پدر شدن فکرش خیلی به فوتبال نیست.

به نظرم ایشان مربی و بزرگتر من بودند اما اصلا و ابدا درست نبود. یک سری مسائل باعث شد که ایشان چنین حرفی بزنند و من نمی‌خواهم خودم را وارد جزئیات کنم چون من مردم تبریز را خیلی دوست دارم و خیلی به من محبت داشتند و شرایط خوبی بود برای من. اگرچه آموزشی برایم سخت گذشت اما من این شهر را خیلی دوست دارم و مردم شهر هم واقعا دوست داشتنی هستند و به فوتبالیست های تیم محبوبشان خیلی علاقه دارند، پس دوست ندارم وارد آن جزئیات شوم اما یک سری مسائل باعث شد که وضعیت برای من سخت شود.

* آیا اینطور بود که برخی بازیکنان برای تیم ترکیب بچینند؟

یک چیز مشخصی بود، من نمی‌توانم در این باره حرف بزنم و فوتبالی ها می‌توانند خودشان قضاوت کنند. من نمی‌خواهم بگویم بازی نکردنم به این مسائل ربط داشته اما خب می‌شد که به من کمک کنند.

* درباره آقای توشاک، تقوی و لیکنز هم صحبت می‌کنی؟

من در آن یک سالی که بازی کردم خیلی از این ها چیزی یاد نگرفتم. آقای توشاک سنش خیلی بالا بود و ماها را گاها باهم اشتباه می‌گرفت، آقای لیکنز هم که اصلا انگار برای تفریح آمده بود و فنی اش واقعا پایین بود. اما آقای تقوی از نظر فنی خیلی بهتر از توشاک و لیکنز بود. با این حال یک سری مشکلات باعث شد که به من بازی ندهند.

* فکر می‌کنی یک روز به تراکتور برگردی؟

هرکسی آرزو دارد در تیم بزرگی مثل تراکتور بازی کند، من این افتخار نصیبم شد اما الان با ذوب آهن قرارداد دارم و خودم را بچه این تیم می‌دانم و از بازی در آن بسیار خوشحالم. اما همانطور که گفتم هرکسی بازی در تراکتور را دوست دارد، این تیم طرفداران پرشوری دارد و تیم بزرگی است و هرچیزی که خدا بخواهد همان می‌شود.

* آقای رادولوویچ چطور مربی است؟

از نظر فنی باسواد هستند و از نظر دیسیپلین، کار دفاعی و نظم در سطح بالایی قرار دارند، به نظرم ایشان وقتی آمدند تیم را متحول کردند و احساس مسئولیت در تیم ایجاد شد. ما بازی های خیلی خوبی انجام دادیم و امیدوارم این مسئله کرونا هم تمام شود تا دوباره نتایج خوب را با هدایت ایشان تکرار کنیم.

* ما احسان پهلوان را به عنوان یک ستاره می‌‌شناسیم، فکر می‌کنی دوباره به همان فرمی که در ذهن ماست برگردی؟

صددرصد، شک نکنید. من الان 8 سال است که در لیگ برتر بودم و یک سال هم در لیگ یک بودم و در واقع یک دهه است که در سطح اول فوتبال ایران بازی کردم اما الان حس می‌کنم که دوباره متولد شده‌ام و می‌خواهم از نو فوتبالم را بسازم و به جاهایی که دوست دارم. ما فوتبالیست هایی داشتیم که از 26-27 سالگی فوتبالشان شروع شده و من هم تلاش می‌کنم تا دل هوادارانمان را شاد کنم و بازی های خوبی را از خودم نشان بدهم.

* تو از جمله فوتبالیست های متاهل لیگ ایران هستی، به بقیه هم توصیه می‌کنی زود ازدواج کنند؟

به نظرم این اتفاق خیلی تاثیر مثبتی در فوتبال دارد و ذهن آدم را باز می‌کند و از نظر روانی و بدنی به شما آرامش می‌دهد. اصلا به زندگی آدم نظم می‌دهد و خیلی خیلی مثبت است و 80-90 درصد مثبت است و شاید 10 درصد منفی. من توصیه می‌کنم فوتبالیست ها زودتر خانواده تشکیل دهند.سرنوشت قدوس در منگنه دو دادگاهفعالیت‌های فوتبال در فرانسه مدت‌هاست که تعطیل شده، ولی سامان قدوس از فهرست اخبار کنار نرفته است.به گزارش ورزش سه و به نقل از ایران ورزشی ، مهاجم ایرانی امی‌ین این روزها درگیر ماجرای دو دادگاه است که می‌تواند سرنوشت او را برای فصل آینده یا حتی سال‌های پیش‌روی دوران حرفه‌ای‌اش تعیین کند. اولی شکایت باشگاه امی‌ین از لیگ فرانسه به خاطر رأی به سقوط این تیم به دسته دوم است که ارتباط مستقیم به ماندن یا رفتن سامان دارد. دومی تقاضای فرجام‌خواهی قدوس و باشگاه اوسترشوند سوئد نسبت به رأی اولیه دادگاه فیفاست که آنها را مجبور به پرداخت جریمه 4 میلیون یورویی به باشگاه اوئسکای اسپانیا می‌کند. او در سال 2018 قراردادی به ارزش سه میلیون یورو با اوئسکا امضا کرد، ولی مدتی بعد بدون توجه به این توافق با قراردادی 4 میلیون یورویی به امی‌ین فرانسه پیوست. او بابت این تخلف محرومیتی چهارماهه را در شروع فصل پشت سر گذاشت، ولی حالا امیدوار است که دادگاه داوری ورزش (CAS) جریمه‌ مالی‌اش را ببخشد.

امی‌ین در بیم و امید

امی‌ین که هنگام تعطیلی لیگ فرانسه در رده نوزدهم بود، با اعلام نیمه‌کاره ماندن مسابقات از سوی سازمان لیگ یکی از دو تیم سقوط‌ کننده اعلام شد. باشگاه امی‌ین اما این حکم را ناعادلانه می‌داند و معتقد است در ده بازی باقی‌مانده می‌توانستند از منطقه خطر فرار کنند. در این شرایط درخواست آنها این است که این حکم ملغی و فصل آینده لیگ فرانسه با حضور 22 تیم برگزار شود. دادگاه رسیدگی به شکایت امی‌ین پنجشنبه (15 خرداد) برگزار می‌شود. دادگاه دوم که برای سامان حساس‌تر است، دوشنبه هفته گذشته قبل با شنیدن دفاعیه این مهاجم ملی‌پوش و باشگاه اوسترشوند برگزار شد. قدوس حدود شش ساعت به سؤالات دادگاه داوری ورزش پاسخ داد. او در دادگاه قبلی مدعی شده بود که می‌خواسته با اوئسکا قرارداد امضا کند، ولی در دفاعیه جدیدش مدعی شده که وقتی برای بازدید از این باشگاه به اسپانیا رفته بوده، برای امضای قرارداد تحت فشار قرار گرفته. قدوس اضافه کرده که در آن زمان نمی‌دانسته توافقی بین اوئسکا و اوسترشوند وجود داشته یا نه. او در دادگاه قبلی مدعی شده بود که با برادرش به اسپانیا رفته، ولی این بار گفته که کوییکه پینا، مدیر برنامه اسپانیایی هم در این ملاقات حضور داشته است. سامان و باشگاه سوئدی که امیدوارند از پرداخت این جریمه معاف شوند تا روز جمعه فرصت دارند مستندات‌شان را به دادگاه ارائه کنند. رأی این دادگاه زودتر از دهم تیر اعلام نخواهد شد.

شروع تمرینات از دوم تیر

باشگاه امی‌ین دوم تیر را به عنوان روز شروع تمرینات فصل جدید انتخاب کرده و سامان قدوس کمتر از یک ماه دیگر دوباره به چمن سبز برمی‌گردد. باشگاه فرانسوی نمی‌خواهد برنامه‌ریزی‌اش تحت تأثیر رأی دادگاه قرار بگیرد و علاوه بر تعیین زمان‌بندی شروع تمرینات تصمیم گرفته با لوکا السنر، سرمربی فعلی‌اش ادامه بدهد، هرچند این مربی اهل اسلوونی در 28 بازی این فصل تنها توانست به 4 برد برسد. پس از توقف مسابقات لیگ فرانسه در روز ششم مارس، تمرینات انفرادی بازیکنان این تیم از سی‌ام آوریل (یازدهم اردیبهشت) متوقف شد و این طولانی‌ترین وقفه‌ای است که بازیکنان تجربه کرده‌اند. همین استراحت ناخواسته کار مربیان بدنساز امی‌ین را برای شروع تمرینات سخت‌تر می‌کند.

حسرت السنر بابت محرومیت قدوس

محرومیت چهارماهه قدوس برای او ضربه سختی بود و اجازه نداد که در دومین فصل حضورش در لوشامپیونا بدرخشد. بدشانسی دوم سامان مصدومیتش پس از پایان دوران محرومیت بود که غیبتش در ترکیب امی‌ین را طولانی‌تر کرد. بازگشت سامان با شیوع کرونا در اروپا و تعطیلی لیگ فرانسه همزمان شد. او در آخرین بازی امی‌ین پیش از تعطیلی لوشامپیونا نمایش فوق‌العاده‌ای داشت و پس از ورود به زمین کمک کرد تیمش از شکست دو بر صفر در خانه مارسی به تساوی 2-2 برسد. به همین خاطر است که السنر در مصاحبه جدیدش غیبت قدوس را یکی از دلایل نتایج ضعیف تیمش می‌داند: «انتقاداتی که به عملکرد من می‌شود وارد است، ولی ما با توجه به تجربیاتی که پشت سر گذاشتیم برای ده بازی باقی‌مانده برنامه متفاوتی داشتیم. متأسفانه فرصت نشد تا این موارد را در زمین پیاده کنیم. غیبت گوانو به ما خیلی ضربه زد. همچنین نباید محرومیت سامان قدوس را فراموش کنیم. او بازیکن خیلی مهمی برای ما بود و روی ضربات ایستگاهی می‌توانست سرنوشت‌ساز باشد و گره بازی‌ها را باز کند. نمی‌خواهم بهانه‌جویی کنم، ولی اتفاقات خیلی به زیان ما بود.»

بهترین اتفاق، بدترین اتفاق

بهترین اتفاق برای قدوس این است که امی‌ین در لیگ فرانسه ماندنی شود و دادگاه داوری ورزش جریمه‌اش را ببخشد، ولی احتمال قوی‌تر این است که رأی هر دو دادگاه برخلاف خواسته او باشد. پرداخت جریمه دو میلیون یورویی برای قدوس کار سختی است و اگر سقوط امی‌ین قطعی شود، اوضاع پیچیده‌تر خواهد شد.

دستمزد ماهانه سامان 80 هزار یورو است، یعنی بدون در نظر گرفتن مالیات و پاداش‌ها درآمد سالانه‌اش به یک میلیون یورو نمی‌رسد. امی‌ین در صورت سقوط توان پرداخت این دستمزد را نخواهد داشت و بازیکنان گرانقیمت تیم مثل سامان باید حداقل 50 درصد از دستمزدشان را کم کنند. این یعنی مهاجم ایرانی چاره‌ای جز جدایی ندارد و اولویتش قراردادی با دستمزد بالاتر خواهد بود. السنر هم امید زیادی به ماندن امی‌ین ندارد و از احتمال تغییر 90-80 درصدی تیمش گفته است: «آماده‌سازی ما باید با تصور حضور در دسته دوم باشد، در حالی که باید دلخوش به یک سورپرایز باشیم. اگر برعکس این فکر کنیم به دردسر می‌افتیم. درباره تیم هم باید بگویم که ما چه در دسته اول باشیم چه در دسته دوم نیاز به یک بازسازی داریم. باید انرژی و انگیزه‌ تازه‌ای به دست آوریم و بازیکنان آماده باشند و برای هویت باشگاه بجنگند. من انگیزه‌های فردی بازیکنان برای جدایی احتمالی را می‌فهمم و آنها هم منتظرند تا تکلیف تیم مشخص شود. بازیکنان زیادی هستند که دوست دارم آنها را در تیم حفظ کنم، ولی شرایط و خواسته‌های آنها را درک می‌کنم.»

با رجوع به جملات قبلی السنر می‌توانیم استنباط کنیم که یکی از این بازیکنان قدوس است. آنها در فصلی که گذشت فرصت زیادی برای همکاری پیدا نکردند و شاید تنها یک معجزه بتواند آنها را کنار هم حفظ کند.استارت پورعلی گنجی و العربی از 20 خردادباشگاه العربی قطر که مرتضی پورعلی گنجی مدافع ملی پوش ایرانی را در اختیار دارد تمریناتش را از 20 خرداد آغاز می کند.به گزارش" ورزش سه" به نقل از استادالدوجه هایم هیمیر هالگریمسون سرمربی ایسلندی تیم العربی قطر بعد ازانجام تمرینات آماده سازی انتظار دارد که تمرینات گروهی این تیم از روز 20 خرداد با حضور همه بازیکنان این تیم در دوحه آغاز شود.

این مربی همچنین در این مدت جلساتی را از راه دور با دستیارانش برگزار کرد تا با برنامه ریزی منسجم بازیکنان را در بهترین فرم برای شروع دوباره لیگ ستارگان که از 24 ژوئیه (19 تیر) آغاز می شود باشند.

العربی در حال حاضر به دنبال رسیدن به رتبه های بالاتر جدول است. این تیم اکنون با 24 امتیاز در رده پنجم قرار دارد در حالی که الغرافه با 28 امتیاز در رده چهارم است. این تیم با السیلیه 23 امتیازی و رده ششمی نیز برای حفظ جایگاهش رقابت خواهد کرد.سیتی با گواردیولا امسال قهرمان اروپا می‌شودجیمی کاراگر ستاره سابق باشگاه لیورپول می‌گوید منچسترسیتی امسال می‌تواند قهرمان چمپیونزلیگ شود و استحقاق چنین موفقیتی را دارد.به گزارش "ورزش سه"، جیمی کاراگر ستاره سابق لیورپول که به عنوان کارشناس فوتبال با رسانه‌های این کشور همکاری می‌کند می‌گوید اطمینان دارد منچسترسیتی امسال می‌تواند قهرمان چمپیونزلیگ شود.

درحالیکه این روزها همه نگاه‌ها به لیگ برتر انگلیس و احتمال بالای قهرمانی لیورپول بعد از سی سال در این لیگ معطوف شده ولی کاراگر می‌گوید نباید از احتمال قهرمانی مهم سیتی در لیگ قهرمانان چشم‌پوشی کرد.

کاراگر به روزنامه تلگراف گفت:" من در لیگ قهرمانان تیمی نمی‌بینم که بهتر از سیتی باشد. تیمهایی که الان در رقابتها مانده‌اند هیچکدام نه به پای سیتی می‌رسند و نه حتی به پای لیورپول و تاتنهام. دو تیم انگلیسی‌ای که اگر در دو سال گذشته نبودند سیتی زودتر توانسته بود قهرمان اروپا شود".

ستاره سابق لیورپول در ادامه گفت:" پاری سن ژرمن، بارسلونا و بایرن مونیخ بزرگترین تهدیدها هستند هر چند بارسا هنوز برای عبور از ناپولی کار سختی در پیش دارد و بایرن هم برای رسیدن به یک‌چهارم باید از سد چلسی عبور کند. پاری سن ژرمن به دلیل اینکه لیگ فرانسه تعطیل شده با یک نکته منفی بزرگ مواجه خواهد شد چون از کوران مسابقات دور خواهد ماند. بارسا هم دیگر آن تیم ترسناک گذشته نیست و حذف‌های اخیر آنها مقابل رم و لیورپول این را نشان داده. به این ترتیب، تیم گواردیولا به نظر من قوی‌ترین تیمی است که در حال حاضر در چمپیونزلیگ حضور دارد".یووه به بارسا: آنسو فاتی در مقابل پیانیچروزنامه اسپورت مدعی است باشگاه یوونتوس به بارسلونا اعلام کرده در ازای واگذاری میرالم پیانیچ خواهان به خدمت گرفتن آنسو فاتی، پدیده جوان بلوگرانا است.به گزارش "ورزش سه"، روزنامه کاتالان اسپرت مدعی شد باشگاه یوونتوس به بارسلونا اعلام کرده در هر توافقی که برای انتقال میرالم پیانیچ از این تیم به نوکمپ صورت بگیرد، انتقال آنسو فاتی پدیده جوان بارسا به بیانکونری باید جزئی از این توافق باشد.

درحالیکه انتظار می‌رود در ماه‌های آتی انتقال میرالم پیانیچ از یوونتوس به بارسلونا انجام شود، باشگاه کاتالان به دلیل دشواری‌های اقتصادی ناشی از بحران کرونا خواهان مذاکره با بیانکونری است تا در صورت امکان بخشی از هزینه این انتقال را با واگذاری بازیکن بپوشاند. اسپرت می‌گوید حالا که به نظر می‌رسد انتقال آرتور به یوونتوس انجام شدنی نیست، بیانکونری توجه خود را به جذب آنسو فاتی معطوف کرده است.

آنسو فاتی که امسال برای اولین بار با پیراهن تیم بزرگسال بارسا به میدان رفته هم به جوانترین گلزن تاریخ لیگ قهرمانان تبدیل شده و هم رکورد جوانترین گلزن تاریخ بارسلونا را به خود اختصاص داده.

جالب اینجا است که با وجود اینکه اخیرا اعلام شده بود بارسلونا تمایلی برای از دست دادن پدیده جوانش ندارد ولی اسپورت می‌گوید ظاهرا بلوگرانا آنقدر به جذب پیانیچ علاقه دارد که حتی حاضر است در ازای او آنسو فاتی را به تورینی‌ها واگذار کند.علاقه الاهلی امارات زوج قدوس در آمیاننشریه  فرانسوی Get French Football News  گزارش داد که باشگاه الاهلی امارات علاقمند به جذب یک بازیکن فرانسوی به نام گائل کاکوتا است.به گزارش" ورزش سه" این نشریه فرانسوی نوشت که شوالیه های دبی یک پیشنهاد رسمی به باشگاه آمیانز فرانسه برای جذب این بازیکن اهل کشور کنگو داده اند. براساس گزارش نشریه فرانسوی کاکوتا ترجیح می دهد در فرانسه بماند در عین حال شاید او در برابر یک پیشنهاد خوب مالی نتواند مقاومت کند.

در ادامه آمده است:" باشگاه فرانسوی لنز نیز با کاکوتا که در تابستان گذشته به آمیان نقل مکان کرد وارد مذاکره شده است. نکته قابل توجه اینکه کاکوتا در تیم جوانان باشگاه چلسی رشد کرد و پیش از این در باشگاه های فولام، بولتون ، لاتزیو سابقه بازی دارد.

موضوع جالب تر اینکه گائل کاکوتا در ابتدای فصل و به همراه سامان قدوس ستاره ایرانی تیم استروسند به آمیان پیوستند و قرار بود این دو زوج خطرناکی را در بخش حمله این تیم بسازند اما سامان دچار محرومیت شد و کاکوتا نیز نتوانست در نهایت آمیان را از سقوط نجات بدهد.ذوب آهنی ها در  مرحله دوم تست کرونا (عکس)بازیکنان و کادرفنی و اجرایی باشگاه ذوب آهن اصفهان دومین مرحله از تست های کوید-19 را انجام دادند.به گزارش" ورزش سه" بازیکنان و کادرفنی  و اجرایی باشگاه ذوب آهن امروز دومین مرحله از تست ویروس کرونا را انجام دادند. ذوبی ها هفته گذشته یک بار تست های الزامی سازمان لیگ را داده بودند که پاسخ تست تمامی نفرات این تیم منفی بود.  در صورتی که پاسخ این تست بازیکنان و کادرفنی و اجرایی ذوبی ها منفی باشد این تیم از فردا تمریناتش را با حضور تمامی افراد پیگیری خواهد کرد.

تمرین امروز ذوب آهن به دلیل انجام تست کرونا برگزار نشد.آندرس اینیستا؛ یک بارسایی سرانجام فاتح ACL؟آندرس اینیستا ستاره تیم ویتسل کوبه ژاپن امیدوار است که با پیراهن این تیم دست به شگفتی زده و قهرمان ACL 2020 شود.به گزارش ورزش سه، آندرس اینیستا تابستان ۲۰۱۸ به تیم ویتسل کوبه ژاپن پیوست و موفق شد با قهرمانی در جام حذفی فصل گذشته، جواز حضور در لیگ قهرمانان آسیا ۲۰۲۰ را بگیرد. او البته بدشانس بود که این اتفاق برایش یک سال دیرتر رخ داد و فرصت تلاش برای رویارویی با هم‌تیمی سابقش یعنی ژاوی ارناندس را پیدا نکرد.

با این حال ویتسل کوبه که کلکسیونی از ستاره‌های بین المللی نظیر داوید ویا، لوکاس پودولسکی، توماس فرمالن و همین آندرس اینیستا را در اختیار داشت، شروع فوق العاده ای را در لیگ قهرمانان رقم زد و توانست در دو بازی نخست پیروز شود و با ۶ امتیاز صدرنشین شود. شاید اگر تعطیلی کرونایی نبود، حالا آن ها به عنوان صدرنشین صعود کرده و برای حضور در جمع هشت تیم برتر تلاش می‌کردند.

اینیستا که با بارسلونا توانست تمام جام های ممکن را کسب کند، حالا امیدوار است با ویتسل کوبه دست به شگفتی بزند و به قهرمانی ACL برسد. اگرچه ارزش این جام بسیار کمتر از لیگ قهرمانان اروپاست اما همین که ستاره اسپانیایی موفق به کسب آن شود و ویتسل کوبه را برای نخستین بار به قهرمانی قاره ای برساند، بدون تردید نامش را در تاریخ این باشگاه بیش از پیش ماندگار خواهد کرد. همچنین علاوه بر آن، حضور با پیراهن این تیم در جام باشگاه های جهان هم اتفاقی ویژه خواهد بود.

حالا هافبک خوش تکنیک و سابق بارسا تمریناتش را با این تیم آغاز کرده و برای شروع لیگ که در ۱۴ تیر ماه خواهد بود تلاش می‌کند؛ تلاش مستمر برای حفظ فرمی که دو پاس گل تماشایی را برایش در لیگ قهرمانان به دنبال داشت.

در سال های گذشته ژاوی ارناندس تلاش زیادی برای فتح لیگ قهرمانان آسیا کرد و سال ۲۰۱۸ تا آستانه رسیدن به فینال هم پیش رفت اما به سد بزرگی به اسم پرسپولیس خورد و از قهرمانی بازماند و حالا باید دید اینیستا چه خواهد کرد.رکورد پشت رکورد؛ بایرن مونیخ فقط می‌تازدبایرن مونیخ در حالی به سمت کسب هشتمین قهرمانی پیاپی خود در بوندس‌لیگا حرکات می‌کند در این مسیر در حال شکستن رکوردهایی پیاپی است.به گزارش "ورزش سه"، بایرن مونیخ دیشب در خانه خود میزبان دوسلدورف بود و با پیروزی قاطع 5-0 مقابل این تیم در هفته بیست و نهم بوندس‌لیگا با 67 امتیاز در صدر ایستاد و اختلاف امتیازش با دورتموند را موقتا به 10 امتیاز افزایش داد.

درحالیکه بایرن مونیخ این روزها متقدرانه برای کسب هشتمین قهرمانی پیاپی خود در بوندس‌لیگا گام برمی‌دارد چه به صورت تیمی و چه به صورت انفرادی توسط بازیکنانش، در حال شکستن رکوردهای پیاپی است. بازی دیشب مقابل دوسلدورف هم با ثبت چند رکورد همراه بود.

اولین نکته جالب توجه در بازی دیشب این بود که گلهای چهارم و پنجم بایرن، به ترتیب توسط لواندوفسکی و آلفونسو دیویس به صورت لایی به ثمر رسید و توپ با عبور از لای پای دروازه‌بان دوسلدورف به تور دروازه این تیم چسبید.

یکی از رکوردهایی که توسط باواریایی‌ها در بازی دیشب شکسته شد رکورد گلزنی یک بازیکن در یک فصل بود. دو گل رابرت لواندوفسکی گلهای بیست و هشتم و بیست و نهم او در این فصل با پیراهن بایرن مونیخ بود. پیش از او آخرین بار گرد مولر ستاره افسانه‌ای بایرن در فصل 1971-1972  توانسته بود به چنین آماری دست پیدا کند.

اما پنج گل بایرن مونیخ باعث شد یک رکورد مهم دیگر هم توسط این تیم شکسته شود. بایرن مونیخ با این پنج گل تعداد گلهای زده خود در این فصل را به عدد 86 رساند. رکورد قبلی بیشترین تعداد گل زده در یک فصل در تاریخ بوندس‌لیگا در فصل 1973-1974 توسط همین بایرن ثبت شده بود و شاگردان هانسی فلیک دیشب توانستند رکورد تیم خودشان را بشکنند.بازگشت پیراهن سرخ به تمرین پرسپولیس (عکس)پس از یک جلسه تمرین با پیراهن های خاکستری که واکنش های متفاوتی را در بین طرفداران پرسپولیس به همراه داشت، سرخ ها دوباره به کیت قرمز رنگ خود برگشتند.به گزارش ورزش سه، تیم فوتبال پرسپولیس تمرین روز گذشته خود را در حالی برگزار کرد که بازیکنان با پیراهن های قرمز آل‌اشپورت در زمین حضور یافتند تا بعد از یک جلسه تمرین با کیت خاکستری، دوباره به رنگ اصلی برگشته باشند. این در حالی است که البته اسپانسر پرسپولیس در دو کیت با رنگ مختلف نیز متفاوت است.

کیت خاکستری که اپلیکیشن پرسپولیس را به عنوان اسپانسر روی خود داشت، با واکنش های مثبت و منفی زیادی در شبکه های اجتماعی همراه شد. عده ای واکنش مثبت به رنگ جدید برای لباس تمرینی داشتند و برخی دیگر تصور می‌کردند که علاوه بر رنگ، شباهت لوگوی اسپانسر به لوگوی باشگاه زیبایی البسه را زیر سوال می‌برد.

با این حال به نظر می‌رسد در شروع مسابقات بیشتر شاهد تبلیغ اپلیکیشن از سوی باشگاه پرسپولیس خواهیم بود چرا که حتی در تمرین روز گذشته نیز دروازه‌بان با کیت منقش به این اسپانسر در زمین حضور یافتند؛ اسپانسری که با وعده رسول پناه، قراراست مشکلات مالی پرسپولیس در ماه های آینده را حل کند.پروتکل فیفا برای بازگشت ایمن به فوتبالفیفا رسما یک پروتکل پزشکی را اعلام کرده که باید توسط فدراسیون های فوتبال برای از سرگیری مجدد رقابت های فوتبال به آن عمل کنند.به گزارش" ورزش سه" بعد از توقف سه ماهه فوتبال به دلیل شیوع ویروس کوید-19 فیفا این پروتکل را به 211 فدراسیون عضو فرستاد تا بازگشت بی خبر به فعالیت های دوباره فوتبال اتفاق بیفتد. این پروتکل مبتنی برآخرین تحقیقات علمی است.

بدون خطر

فیفا در این رابطه تاکید کرد:" هدف اصلی این پروتکل بازگشت به فوتبال بدون خطر است به گونه ای که این ورزش کماکان منبع سرگرمی و شادی مردم جهان باقی بماند. اما همچنین اصل و هدف اصلی این است که فعالیت فوتبال بدون آسیب رساندن به سلامتی افراد و یا جامعه از سرگرفته شود و این شروع دوباره باید برپایه سلامت افراد باشد. برگزاری بازی ها باید بدون خطر افزایش و یا انتقال این ویروس باشد. 
این پروتکل بین المللی 19 صفحه ای  راهنمای اجباری فدراسیون ها در برگزاری مجدد مسابقات است که در 16 آوریل با حضور جمعی از پزشکان مسئول در فیفا و کنفدراسیون های قاره ای و همچنین نمایندگان بهداشت جهانی تهیه شد. این جلسه به صورت آنلاین و از طریق ویدئو کنفرانس برگزار شده بود.

اقدامات و مراحل

در این پروتکل مجموعه ای از توصیه هایی که باید در فعالیت های فوتبال -چه در سطح حرفه ای و چه آماتور- انجام شود، وجود دارد والبته این پروتکل باید با هماهنگی با دستورالعمل های صادره از سوی مقامات مسئول در هر کشور و فدراسیون های محلی و منطبق با شرایط جامعه اجرا شود. این فدراسیون ها باید با مسئولان بهداشتی و تصمیم گیرنده در کشورهای خود در تماس باشند تا ارزیابی کلی از خطرات را انجام داده و مشخص کنند آیا بازگشت ازسرگیری فعالیت بی خطر خواهد بود.
فیفا تاکید کرد:اقدامات بسیاری لازم است که انجام شود ، به خصوص برای جلوگیری از شیوع ویروس، به عنوان مثال استفاده از ماسک و دستکش، جلوگیری از تماس دست ها با چشم و بینی و دهان قبل از شست و شو و ضدعفونی کردن، پوشاندن دهان و بینی با با آرنج یا دستمال در زمان عطسه و سرفه، همچنین لازم است تجهزیات ورزشی به طور مرتب و اتاق ها و رختکن و راهروها به طور دائم استریل شوند. از هر گونه مراسم دسته جمعی و همچنین گرفتن عکس های گروهی و مواردی از این دست جلوگیری شود.

موارد ممنوعه

فیفا ممنوعیت های زیادی را نیز در نظر گرفته که تیم های ورزشی باید از آن ها خودداری کنند به عنوان مثال استفاده از وسایل مشترک مثل بطری های آب مشترک برای بازیکنان ممنوع است.

فیفا همچنین توصیه کرده که راهروهای منتهی به رختکن در استادیوم ها به شکل یک طرفه باشند تا از بروز سردرگمی و شلوغی در این مکان ها که می تواند وسیله انتقال ویروس باشد جلوگیری شود.

شرایط سفر

فیفا تأکید کرد: برای جا به جایی بازیکنان و تیم ها و یا مسافرت از یک شهر به شهر دیگر، باید چندی شرایط فراهم شود از قبیل استفاده از حمل و نقل مستقل و اختصاصی برای تیم ها و همچنین پاکسازی و استریل کردن اماکن اقامتی است که در آن زندگی کرده یا ساکن می شوند. استریل کردن وسایل مربوط به غذا و نحوه توزیع آن و همچنین ممنوعیت ورود هر فرد جدید به تیم در طول دوره سفر یا زمان بازگشت برای کاهش انتقال ویروس ممنوع است و یا نیاز به انجام اقدامات از جمله حفظ فاصله اجتماعی و انجام رفتارهای استاندارد و تعیین شده از سوی سازمان بهداشت جهانی است. فاصله 1.6 متر حتی در اسکان افراد تیم باید رعایت شود ضمن اینکه باید اطمینان حاصل شود که ساعت خواب وتغذیه به اندازه کافی و مناسب باشد.

دو تست قبل از تمرین

فیفا روش خاصی را برای انجام معاینه تعیین کرده است که باید به روش های علمی و تصویب شده توسط بهداشت جهانی انجام شود. تست اول باید 72 ساعت قبل از شروع تمرینات گروهی باشد و تست دوم قبل از شروع اولین جلسه تمرینی انجام می شود. این آزمایش ها طبق اصول توصیه شده بهداشت جهانی و تحت نظارت پزشکان تیم انجام می شود. همچنین باید مشخص شود کسانی که بدون داشتن علائم ناقل ویروس هستند و افرادی که نتایج تست آن ها مثبت اعلام شده از تیم جدا می شوند و برای اطمینان در مکان های تعیین شده تحت مراقبت قرار می گیرند.

تحت نظر

فیفا با تاکید بر لزوم قراردادن افرادی که مواردی چون سرماخوردگی و آنفلوانزا دارند تحت آزمایش های منظم ، خواهان جدا کردن آن ها و همچنین جلوگیری از انجام تمرینات فیزیکی قوی است تا عوارض ناخوشایندی به وجود نیاید. در چنین زمانی نیاز به حضور فوری و مراقبت توسط پزشکان متخصص بیماری های تنفسی است.

هشدار

فیفا در پروتکل خود نسبت به یک موضوع مهم هشدار داده و تاکید کرده که لازم است مسئولان نسبت به احتمال وجود موج بعدی شیوع ویروس کرونا هشیار و آماده باشند. بنابریان باید اقدامات لازم برای کنترل بازگشت ویروس انجام شود. مقابله با مراحل بعدی مستلزم احتیاط و ارزیابی جامعی است. 

فیفا همچنین تاکید ویژه ای بر توجه به حفظ کلیه قوانینی که مانه از استفاده از مواد محرک و نیروزا و مبارزه با آن ها می شود دارد. ضمن اینکه تاکید دارد استفاده از داروهای اشتباهی که گفته می شوند در درمان ویروس نقش دارند و استفاده از مواد ممنوعه و مکمل های غذایی می تواند آسیب های قابل توجهی به همراه داشته باشد.

فیفا به تیم ها توصیه کرده که در بازگشت بازیکنان به تمرین پس از مدت طولانی تعطیلی مراقب باشند. این تمرینات باید به صورت تدریجی انجام شود تا بازیکنان بدون فشار برروی آن ها به بهترین سطح برسند چرا که در غیراینصورت دچار آسیب دیدگی خواهند شد.تیم افشین قطبی میزبانی لیگ را از دست دادتیم شیجیاژوانگ در پیشنهاد جدید فدراسیون فوتبال چین، میزبانی لیگ را از دست داده است.به گزارش ورزش سه، فدراسیون فوتبال چین در پیشنهاد جدید خود به دولت این کشور برای ازسرگیری مسابقات فوتبال، شرایطی جدید را تعیین کرده و خواستار موافقت دولت شده است.

در این پیشنهاد، ۱۶ تیم لیگ برتر باتوجه به موقعیت مکانی خود به دو گروه تقسیم می‌شوند و پس از انجام مسابقات دوره ای، چهار تیم بالای جدول هر گروه برای قهرمانی و چهار تیم پایین جدول برای بقا دیدار می‌کنند.

همچنین در این بسته پیشنهادی، مقرر شده که تیم ها تنها در چهار شهر به میدان بروند: شانگهای، جیانگسو، شنزن و گوانژو. به این ترتیب استان هبی که شیجیاژوانگ را در خود دارد، میزبانی نخواهد داشت و تیم افشین قطبی در اولین فصل حضور در سوپرلیگ چین، میزبانی را از دست می‌دهد.

این در حالی است که اگر دولت چین با پیشنهاد فدراسیون فوتبال موافقت کند، بازی ها از ماه جولای یعنی اواخر تیر یا مرداد آغاز می‌شوند.شیلد صورت بکن‌باوئر برای تماشای برد بایرن(عکس)درحالیکه بایرن مونیخ دیشب در خانه خود یک پیروزی مهم بدست آورد حضور بکن‌باوئر اسطوره این تیم در ورزشگاه خالی از تماشاچی به دلیل استفاده‌اش از شیلد صورت خبرساز شد.به گزارش "ورزش سه"، بایرن مونیخ دیشب در خانه خود آلیانز آرنا به مصاف دوسلدرف رفت و موفق شد با ارائه یک نمایش برتر و پیروزی 5-0 موقتا اختلاف خود با نزدیک‌ترین تعقیب‌کننده‌اش را به 10 امتیاز برساند و بیش از هر زمان دیگری خود را به قهرمانی بوندس‌لیگا نزدیک ببیند.

با اینکه بازی بایرن- دوسلدورف در ورزشگاه خالی از تماشاچی آلیانز آرنا برگزار می‌شد ولی چند نفر از اسطوره‌های بایرن از جمله اولی هوینس رئیس سابق باشگاه و فرانتس بکن‌باوئر اسطوره فوتبال باواریا و از مسئولین باشگاه مونیخی در ورزشگاه خالی از تماشاچی حضور داشتند تا بازی قرمزها را از نزدیک تماشا کنند.

درحالیکه هر یک از چهره‌های حاضر روی سکوها برای محافظت خود در مقابل خطر ابتلا به ویروس کرونا از تمهیدات خاصی استفاده کرده بودند بعضی از این تهمیدات به دلیل خاص بودن‌شان مورد توجه دوربین‌های تلویزیونی و عکاس‌ها قرار گرفت.

درحالیکه برای مثال اولی هوینس از یک ماسک تنفسی قرمزرنگ استفاده کرده بود، فرانتس بکن‌باوئر بدون ماسک تنفسی و با یک شیلد صورت بازی تیمش را تماشا می‌کرد. چهره خاص فرانتس با این شیلد صورت باعث شده بود توجه عکاس‌های حاضر در استادیوم به او جلب شود.ربیع‌خواه، امیدوار به ادامه رکورد باورنکردنی (عکس)محسن ربیع خواه هافبک میانی تیم پرسپولیس تاکنون ۱۰۱ بازی برای این تیم انجام داده و جزو بازیکنان باسابقه سرخ‌ها به حساب می‌آید.به گزارش ورزش سه، چهار سال پیش در چنین روزهایی بود که محسن ربیع خواه با عقد قراردادی دو ساله به پرسپولیس پیوست تا یکی از عجیب ترین خریدهای لیگ شانزدهم به دست علی اکبر طاهری و محمد ترکاشوند رقم بخورد؛ انتقالی که شایعات فراوانی را پشت سر خود داشت اما حالا همه آن‌ها فراموش شده و ربیع خواه به عنوان بازیکنی باسابقه در ترکیب قرمزها شناخته می‌شود.

وقتی او در ۲۹ سالگی به جمع سرخپوشان ملحق شد، کمتر کسی تصور می‌کرد که برانکو از وی استفاده کند اما از همان بازی نخست مقابل سایپا، او در سمت چپ خط دفاعی به کار گرفته شد و فصل را با عنوان دفاع چپ فیکس پرسپولیس به پایان رساند. در لیگ هفدهم که تصور می‌شد آخرین فصل حضور ربیع خواه باشد، پرسپولیس با محرومیت نقل و انتقالاتی مواجه شد و برانکو نیز دستور به حفظ هافبک دفاعی تیمش داد.

تمدید قرارداد با این بازیکن سر به زیر که هجمه و فشار هواداری روی عملکردش بی تاثیر بود، باعث شد تا او در تمام قهرمانی های تیم برانکو حضور داشته باشد. بسیاری گمان می‌کردند که برانکو عامل حضور ربیع خواه در زمین مسابقه بوده اما وی در تیم گابریل کالدرون هم به کار گرفته شد تا ثابت کند مهره‌ای کارآمد در ترکیب تیم است.

حالا ربیع خواه دور جدید تمرینات را با ۱۰۱ بازی در پرسپولیس آغاز کرده و یکی از باتجربه‌ترین بازیکنان این تیم محسوب می‌شود. نکته جالب این که وی برای فصل آینده هم قرارداد دارد و اگر یحیی او را نگه دارد، به رکورد پنج فصل بازی در پرسپولیس خواهد رسید؛ چیزی که بدون تردید برای خود او نیز باور نکردنی خواهد بود.

نکته جالب این که باوجود پشت سر گذاشتن سه مصدومیت رباط صلیبی و همچنین سن و سال بالا، ربیع خواه در تست آمادگی جسمانی که هفته گذشته برگزار شد، جزو بهترین بازیکنان بود و این نشان می‌دهد که وی حتی پس از قرنطینه هم آمادگی اش را از دست نداده است.یک خبر بد برای بایرن؛ مصدومیت لوکاس هرناندزناکامی‌های لوکاس هرناندز در فصل اول حضورش در بایرن مونیخ دیشب هم ادامه پیدا کرد و او در بازی مقابل دوسلدورف از ناحیه عضلات پا دچار مصدومیت شد.به گزارش "ورزش سه"، لوکاس هرناندز در جریان پیروزی 5-0 بایرن مونیخ مقابل دوسلدورف که دیشب بدست آمد از ناحیه عضلات پا مصدوم شد. این خبر را هانسی فلیک سرمربی بایرن در پایان بازی تایید کرد. این مصدومیت برگ جدیدی از دفتر مشکلات عجیب و غریب هرناندز در اولین فصل حضورش در باواریا است.

لوکاس هرناندز تنها تغییر ترکیب بایرن مونیخ نسبت به ترکیبی بود که روز سه‌شنبه دورتموند را شکست داده بود. او به جای ژروم بواتنگ در مرکز خط دفاعی به میدان رفته بود. این دومین بازی فیکس ستاره ملی‌پوش فرانسوی برای بایرن در سال جاری میلادی بود. او که در ماه اکتبر از ناحیه ساق پا آسیب دیده بود سه ماه را از دست داده بود.

هرناندز که پیش از شروع فصل جاری با قراردادی 80 میلیون یورویی از اتلتیکو مادرید خریداری شده در فاصله بین دو نیمه بازی دیشب جای خود را به میکائیل کویزانس داد و جاشوا کیمیش به جای او در مرکز خط دفاعی به کار گرفته شد. در پایان بازی هانسی فلیک سرمربی بایرن تایید کرد که هرناندز از ناحیه عضلات پا مصدوم شده و او نمی‌خواسته با استفاده او تا پایان بازی ریسک کند. هنوز شدت و میزان مصدومیت ستاره فرانسوی مشخص نیست.فینال لیگ قهرمانان آسیا؛ یک بازی در زمین بیطرفکنفدراسیون فوتبال آسیا در راستای تصمیم گیری در مورد سرنوشت نسخه فعلی لیگ قهرمانان آسیا 2020 ممکن است فینال رقابت های لیگ قهرمانان را به صورت رفت و برگشت بین تیمی از شرق و غرب برگزار می شود به صورت تک بازی در زمین بیطرف برگزار کند.به گزارش" ورزش سه" به نقل از استادالدوحه کنفدراسیون فوتبال آسیا در شرایطی که اپیدمی کرونا در تاریخ برگزاری رقابت های فینال لیگ قهرمانان آسیا که قرار است 22 و 28 نوامبر برگزار شود ، کماکان فراگیر باشد شاید بازی فینال را به صورت تک مسابقه برگزار کند.

کنفدراسیون فوتبال آسیا چهارشنبه سوم ژوئن(14 خرداد) با فدراسیون های غرب آسیا دیدار خواهد کرد تا درباره تکمیل رقابت های لیگ قهرمانان آسیا که از اواسط ماه مارچ به دلیل ویروس کرونا متوقف شده به جمع بندی برسد جایی که پیشنهاداتی برای برگزاری چهار دوره بازی های مرحله گروهی ، لغو بازی های رفت و برگشت و برگزاری یک مسابقه در رقابت های یک چهارم و نیمه نهایی وجود دارد. در صورتی که در این جلسه نیز تصمیم نهایی گرفته نشود نتیجه گیری به زمان دیگری موکول خواهد شد.قطری ها به دنبال ستاره 9 میلیون یورویی گالاتاسرایستاره مراکشی گالاتاسرای به احتمال زیادی در نقل و انتقالات پیش رو به لیگ ستارگان و یکی از تیم های سرشناس باشگاهی قطر می پیوندد.به گزارش" ورزش سه" گزارش های مطبوعاتی ترکیه نزدیک به باشگاه گالاتاسرای حاکی است که باشگاه الریان قطر نیز به رقابت برای جذب یونس بلهنده مراکشی به الدحیل دیگر تیم این کشور پیوست. الدحیل اولین باشگاهی بود که برای جذب بلهنده با گالاتاسرای وارد مذاکره شد و گفته می شد باشگاه ترکیه ای او را به الدحیل خواهد داد. 

همچنین خبر می رسد که بهترین پیشنهادها برای جذب بلهنده از دو تیم قطری است چرا که گالاتاسرای تا الان پیشنهاد یک باشگاه عربستانی و همچنین رئال بتیس را رد کرده است.

براساس این گزارش ها یونس بلهنده یکی از مهمترین اهداف گالاتاسرای در لیست فروش نقل و انتقالات تابستانی است اگر چه قرارداد این بازیکن فصل دیگر باقی مانده است اما مدیریت باشگاه تصمیم گرفت او را در این تابستان به فروش برساند تا در شرایط فعلی به بحران مالی دچار نشود. ویروس کرونا پیامدهای اقتصادی و فشار مالی زیادی روی تیم های باشگاهی ترکیه ای داشته است.

باشگاه گالاتاسرای برای آزادسازی بلهنده مبلغ 9 میلیون یورو تعیین کرده است و گفته می شود حقوق سالانه این بازیکن چیزی در حدود 3.35 میلیون یور است که یک مبلغ بالا به برای جذب بازیکن در این سطح به حساب می آید. دستمزد بالای بلهنده یکی از دلایل اصلی حضور او در لیست فروش گالاتاسرای است.دیویس: لقب جدیدم، "میگ‌میگ" را دوست دارمآلفونسو دیویس، پدیده جوان بایرن مونیخ که به دلیل سرعت خیره‌کننده خود به شخصیت کارتونی "رودرانر" یا "میگ‌میگ" تشبیه می‌شود می‌گوید این لقب جدید را دوست دارد.به گزارش "ورزش سه"، آلفونسو دیویس، ستاره جوان کانادایی بایرن مونیخ که دیشب در جریان پیروزی 5-0 بایرن مقابل دوسلدورف یکی از گلهای تیمش را هم زد به دلیل سرعت خارق‌العاده‌اش در میدان مورد توجه قرار گرفته و به شخصیت کارتونی "رودرانر" یا "میگ‌میگ" تشبیه شده است. دیویس می‌گوید این لقب جدید را دوست دارد و از آن راضی است.

اولین بار چند روز پیش و بعد از پیروزی بایرن مقابل دورتموند بود که توماس مولر هم‌تیمی دیویس او را به شخصیت رودرانر تشبیه کرد و از آن زمان بود که خیلی‌ها برای توصیف سرعت خارق‌العاده او از این لقب استفاده کردند. دیویس دیشب در جریان پیروزی بایرن مونیخ مقابل دوسلدورف هم با سرعتش یک بار دیگر نگاه‌ها را متوجه خود کرد و هم موفق به گلزنی شد.  

دیویس گل پنجم و آخر بایرن مونیخ در جریان پیروزی 5-0 مقابل دوسلدورف را زد و در مصاحبه آخر بازی گفت از لقب رودرانر خوشش می‌آید و از آن خیلی هم راضی است.

دیویس در پایان بازی در مقابل خبرنگاران گفت:" من آن کارتون را می‌شناسم. وقتی بچه بودم کارتون کایوت و رودرانر را نگاه می‌کردم. بله، من سریعم. وقتی توماس مولر گفت مثل رودرانر هستم این را به عنوان یک تعریف عالی قبول کردم. این برای من لقب خوبی است".

ستاره جوان کانادایی در ادامه گفت:" من خیلی راجع به حرفهایی که درباره‌ام زده میشود فکر نمی‌کنم. من هر روز وظایفم را انجام می‌دهم و سعی می‌کنم به باشگاهم کمک کنم تا در بازی‌های هر چه بیشتری پیروز شود. ما روز سه‌شنبه مقابل دورتموند بازی خیلی سختی داشتیم. در این بازی هم می‌خواستیم نشان دهیم که از نظر ذهنی و روانی آماده‌ایم و موفق شدیم سه امتیاز را بدست بیاوریم".الشحانیه به دنبال عقد قرارداد مکمل با رامین رضاییانباشگاه الشحانیه قطر در حال انجام مذاکره برای تمدید قرارداد چهار بازیکن خارجی خود یعنی احمد آکایچی تونسی، مانگوآ از ساحل عاج، آلوارو اسپانیایی و رامین رضاییان بازیکن ایرانی اش را آغاز کرده است.به گزارش" ورزش سه " به نقل از الشرق قطر ، قراداد چهار بازیکن خارجی تیم الشحانیه در پایان این ماه به اتمام می رسد و تنها نایجل دی یونگ هلندی است که کماکان یک فصل دیگر با این باشگاه قرارداد دارد. با این وجود قرارداد رامین رضاییان مدافع ملی پوش ایرانی و سه خارجی دیگر یعنی آلوارو، احمد آکایچی و مانگوآ به روزهای پایانی رسیده است و پس از آن این بازیکنان می توانند الشحانیه را ترک کنند.

اما از طرف دیگر نشانه های جدی در این باشگاه وجود دارد که اگر الشحانیه برای دومین فصل پیاپی در لیگ ستارگان بماند تغییرات بزرگی در تیم رخ خواهد داد؛ چه در سطح بازیکنان خارجی و چه داخلی تا این تیم بتواند جایگاه بهتری نسبت به این فصل داشته باشد چرا که الشحانیه باید در 5 بازی باقیمانده حداکثر امتیازات را بگیرد تا سقوط نکند. باشگاه های ام صلال و الخور بالاتر از این تیم هستند و تنها با کسب حداکثر نتیجه در 5 بازی است که الشحانیه می تواند یک فصل دیگر بماند.

پیش بینی می شود کادرفنی و سرمربی تیم خوزه مورسیا در شروع دور جدید تمرینات تلاش زیادی را برای رساندن تیم به آمادگی برای حضور پرقدرت در این رقابت ها انجام بدهند.حفظ کاوه رضایی به هر قیمتی برای شارلوا ممکن نیستباشگاه شارلوا شاید قید حفظ کاوه رضایی را بزند.به گزارش "ورزش سه" و به نقل از روزنامه فرانسوی زبان DHNET بلژیک، باشگاه شارلوا نمی‌تواند به هر قیمتی کاوه رضایی را برای فصل آینده طبق درخواست کریم بالحسین (سرمربی) حفظ کند، زیرا معتقد است هزینه این کار زیاد خواهد بود.

کاوه رضایی که سال 2016 با قراردادی به ارزش 6 میلیون یورو از شارلوا راهی کلوب بروژ شده بود؛ در فصل گذشته به صورت قرضی برای شارلوا بازی کرد. اکنون این بازیکن ایرانی به کلوب بروژ باز می‌گردد و شارلوا امیدوار است بتواند او را تحت عنوان خرید قطعی یا تمدید دوره قرضی‌اش حفظ کند. از سویی کلوب بروژ حاضر نیست کاوه رضایی را با قیمتی کمتر از زمان خریدش به فروش برساند. سرمربی شارلوا می‌خواهد بهترین گلزن تیمش را برای فصل آینده که در لیگ اروپا نیز بازی  خواهد کرد، حفظ کند اما تاکنون این کار عملی نشده است.

قرارداد دوره قرضی حضور کاوه رضایی تا 30 زوئن (10 تیر) پایان خواهد یافت و شارلوا شاید در نهایت بتواند این زمان را برای یک فصل دیگر نیز تمدید کند.پنجعلی:  باید یاد بگیریم در کنار کرونا زندگی کنیمپیشکسوت تیم فوتبال پرسپولیس گفت: با تعطیلی لیگ، کرونا از بین نخواهد رفت و ما باید یاد بگیریم چگونه با کرونا زندگی کنیم.به گزارش "ورزش سه" و به نقل از میزان، محمد پنجعلی  در خصوص پرداخت مطالبات آکادمی باشگاه پرسپولیس اظهار داشت: زمان مدیریت محمدحسن انصاری‌فرد، شش ماه به ما گفتند امروز یا فردا پول پرداخت می‌کنیم که نهایتا این‌ کار را هم انجام نداد. متاسفانه او فقط حرف زد و در عمل، کاری انجام نداد. متاسفانه مدیران ما فقط بلدند خیلی قشنگ حرف بزنند.

وی ادامه داد: با آمدن رسول‌پناه که برخلاف انصاری‌فرد به حرف‌های خود عمل می‌کند، در اسفند سال گذشته ۱۵ درصد دریافتی داشتیم که مبلغ ناچیزی بود، اما همین که این مبلغ به حساب آکادمی پرسپولیس واریز شد، ارزش زیادی داشت. مدیر قبلی شش ماه ما را سرکار گذاشته بود و در نهایت پولی هم به آکادمی نداد، اما می‌بینیم که رسول‌پناه یه غیر از آکادمی، به تیم بزرگسالان هم پرداختی داشته است.

پیشکسوت تیم فوتبال پرسپولیس درباره ابتلای بازیکنان لیگ برتری به کرونا تصریح کرد: با تعطیلی لیگ، کرونا از بین نخواهد رفت. ما باید یاد بگیریم چگونه در کنار کرونا زندگی کنیم. فوتبال هم بخشی از زندگی است. تمام دنیا به دنبال یک راهکار است  تا در همین شرایط، تمام مسابقات ورزشی را هم برگزار ‌کنند و به مردم آموزش ‌دهند چطور با کرونا کنار بیایند. ما هم باید به همین سمت حرکت کنیم که با آموزش درست، مسابقات را برگزار کنیم و با کرونا زندگی کنیم.جابری: لیگ برتر فوتسال به سال بعد کشیده می‌شودسرپرست سازمان لیگ فوتسال تاکیدکرد که فصل ۹۹ لیگ برتر به سال بعد کشیده می‌شود.به گزارش "ورزش سه"، آرش جابری، سرپرست سازمان لیگ فوتسال در گفت‌وگو با ایسنا در مورد زمان برگزاری فصل جدید لیگ برتر فوتسال گفت: منتظر مشخص شدن زمان دو رویداد جام باشگاه‌های آسیا و جام ملت‌های آسیا هستیم تا در مورد زمان شروع لیگ برتر تصمیم گیری کنیم. با توجه به اینکه چند فیفا دی هم پیش رو است و می خواهیم برنامه های لیگ منطبق با برنامه های تیم ملی باشد تاریخ را باز نگه داشته‌ایم تا تکلیف رقابت‌های ملی هم مشخص شود. این فصل لیگ برتر به طور قطع پلی‌آف نخواهد داشت. به احتمال زیاد لیگ برتر را در شهریور ماه استارت می‌زنیم و تا اردیبهشت سال آینده بازی‌ها را به اتمام می‌رسانیم و قطعا مسابقات به سال بعد هم کشیده می شود.

جابری در مورد ابتلای دو بازیکن مس سونگون به کرونا تاکید کرد: طی تماسی که با مدیرعامل این باشگاه داشتیم دو بازیکن رده پایه این تیم که در جمع بزرگسالان هم حضور دارند به کرونا مبتلا شده اند که به قرنطینه رفته اند. با توجه به منفی بودن تست سایر بازیکنان این تیم و همچنین تیم گیتی پسند مشکلی برای برگزاری بازی فینال وجود ندارد.

سرپرست سازمان لیگ فوتسال در مورد اینکه یکی از تیم های لیگ دسته اولی بدون انجام تست کرونا تمرین کرده است گفت: تیم فودکای تهران بدون تست کرونا تمرینات را شروع کرده که تخلف کرده است و با این تیم برخورد می‌شود. ما دوبار برای هیات های فوتبال ابلاغ زدیم که تیم‌ها با رعایت پروتکل‌های بهداشتی و انجام تست کرونا تمرینات را شروع کنند اما این تیم بی توجه به این امر تمرینات خود را برگزار کرده است.

جابری در مورد زمان شروع لیگ دسته دوم فوتسال خاطرنشان کرد: فعلا ستاد مقابله با کرونا در ورزش اجازه برگزاری تمرینات و بازی‌ها در لیگ برتر و دسته اول را داده است و منتظریم تا ابلاغیه جدید در مورد لیگ دسته دوم و سایر لیگ ها هم به ما برسد تا در مورد نحوه برگزاری آنها تصمیم گیری کنیم.آلابا: فوتبال بازی کردن در بایرن جذاب استداوید آلابا، مدافع چپ بایرن مونیخ، پس از پیروزی 5-0 تیمش مقابل فورتونا دوسلدورف، تاکید کرد که جو این تیم در حال حاضر بسیار خوب است.به گزارش "ورزش سه"، شاگردان هانسی فلیک امشب موفق شدند در خانه با 5 گل فورتونا دوسلدورف را از پیش رو بردارند و با یک بازی بیشتر، فاصله شان با دورتموند را به 10 امتیاز افزایش بدهند. آنها اکنون از 5 بازی باقی مانده، به سه پیروزی دیگر نیاز دارند تا قهرمانی شان را قطعی کنند و آلابا هم معتقد است که جو فوق العاده ای تیمش، در زمین بازی هم قابل مشاهده است.

او به خبرنگاران گفت:" ما بسیار بسیار جاه طلب هستیم. جو تیم واقعا استثنایی است. ما می خواهیم در هر دیدار به پیروزی برسیم و می توانید این را در زمین ببینید. من تلاش می کنم تا به تیم کمک کنم. فوتبال بازی کردن در این تیم جذاب است."
آلابا همچنین در مورد تمدید قراردادش با بایرن گفت:" من تلاش می کنم که در حال حاضر روی چیزهای ضروری تمرکز کنم. ما هیچ زمان خاصی تعیین نکرده ایم. باید ببینیم چه شرایط در هفته های آینده چطور پیش می رود."روزهای سخت ستاره ایرانی در باکوهافبک ایرانی نفتچی باکو می‌گوید حتی یک روز هم به قرنطینه خانگی بی‌توجه نبوده و نتوانسته به ایران برگردد.به گزارش "ورزش سه"، سامان نریمان جهان، مهاجم ریزنقش سابق تراکتور در این فصل بعد از درخشش در ترکیب ماشین‌سازی راهی لیگ برتر آذربایجان شد و در ترکیب نفتچی باکو هم خوش درخشید. نریمان‌جهان تازه در ترکیب نفتچی جاخوش کرده بود و گلزنی می‌کرد و پاس گل می‌داد که کرونا مانع از پیشروی او شد و بازی‌ها را به تعطیلی کشید. پس از آن هفته‌های موفق به همراه نفتچی، خبری از این بازیکن نبود که خبرنگار ما در تماس با او در جریان آخرین وضعیت‌اش قرار گرفت.

نریمان‌جهان در خصوص شرایط فعلی خود در روزهای کرونایی آذربایجان گفت: ایران زودتر از آذربایجان درگیر کرونا شده بود. ما در جریان تمرینات بودیم که ایران قرنطینه شد و بعد از آن نیز کرونا به آذربایجان آمد و قرنطینه‌های سختگیرانه من را در باکو ماندگار کرد. تا به امروز که با شما صحبت می‌کنم در خانه‌ی خود در باکو قرنطینه هستم و حتی برای عید نیز نتوانستم خانواده‌ام را ببینم.

ایرانی‌ها دیگری هم در لیگ برتر آذربایجان بازی می‌کنند و نریمان‌جهان می‌توانست با آنها هم‌خانه باشد تا حداقل در این روزهای کسل کننده تنها نماند، اما شرایط آنگونه که فکر میکردیم نبود و نریمان‌جهان در اینباره توضیح می‌دهد: پیمان(بابایی) یا دیگر بچه‌های ایرانی در باکو نبودند. دوستان در سومقایت هستند و من در باکو؛ زمانی که کشور آذربایجان قرنطینه شد، به کلی راه‌های ارتباطی بین شهرها را نیز بستند. من در باکو تنها بودم و تلاش‌هایم برای برگشتن به ایران و کنار خانواده بودن نتیجه‌ای نداشت تا به معنای واقعی دور بودن از خانواده را تجربه کنم.

لژیونر ایرانی نفتچی باکو در مورد شرایط لیگ برتر آذربایجان ابراز کرد: فعلا کل کشور تعطیل است و ظاهرا از اوایل ماه میلادی یعنی چند روز دیگر برخی مراکز بازگشایی خواهد شد و احتمال دارد تمرینات ما هم آغاز شود ولی هنوز چیزی مشخص نیست و فعلا از راه دور تمرینات اختصاصی کنترل می‌شود.

نریمان‌جهان درباره قرنطینه در آذربایجان و پیگیری تمریناتشان توضیحات جالبی ارائه می‌کند و می‌گوید: قرنطینه در آذربایجان با قرنطینه در ایران متفاوت است. در ایران از مردم خواهش می‌کردند که در خانه بمانند و مردم اگر می‌خواستند بیرون و حتی مسافرت می‌رفتند و جلوی دوربین تلویزیونی می‌گفتند ما خودخواه هستیم! ولی اینجا از این خبرها نبود و هر شخصی در روز تنها دو ساعت فرصت داشت که برای تهیه مایحتاج زندگی بیرون برود.

او یادآور شد: قبل از ترک خانه، باید کد ملی را به یک شماره مشخصی می‌فرستادیم که با این کار مجوز دو ساعته برای ما صادر می‌شد و در بیرون از خانه نیز پلیس‌ها نظارت داشتند و به شدت بازرسی می‌کردند که اگر شخصی خارج از ساعت مقرر بیرون از خانه بود، با جریمه های سنگین مواجه شود. در کل، راهی برای دور زدن قانون نبود و شهر باکو با آن همه بزرگی و شلوغی کاملا خلوت بود و کسی در خیابان دور دور نمی‌کرد.

هافبک ایرانی نفتچی باکو یادآور شد: باشگاه با ما در ارتباط بوده و تمریناتِ خانگی پیگیری می‌شد. برنامه‌های تمرینی پنج روزه داشتیم که باید طبق برنامه پیش می‌رفتیم و به صورت منظم پیگیر بودند و بر تمرینات نظارت می‌کردند  ولی با این حال شرایط تمرینی در خانه و محل تمرین متفاوت است.

نریمان جهان در مورد زمان از سرگیری مسابقات لیگ برتر آذربایجان گفت: همانطور که گفتم هنوز چیزی مشخص نیست و احتمال می‌دهیم با بازگشایی برخی اماکن در روزهای آتی، اجازه تمرین به تیم‌ها نیز داده شود.

او تصریح کرد: اگر تمرینات را آغاز کنیم، فرصت ۲۰ روزه‌ای نیز برای آغاز مسابقات خواهیم داشت که به نظرم با مدت دوری‌ای که از مسابقات داشتیم، فرصت کمی است و از کیفیت بازی‌ها کم خواهد کرد ولی همه‌ی این‌ها احتمالات است و هنوز زمان قطعی تمرینات نیز اعلام نشده است و فعلا در قرنطینه خانگی به سر می‌بریم.فلیک: خوشحالم بازیکنانم بی‌خیال بازی نکردندهانسی فلیک، سرمربی بایرن مونیخ، پس از این پیروزی 5-0 تیمش مقابل فورتونا دوسلدورف، از اینکه شاگردانش در باد پیروزی مقابل دورتموند نخوابیدند، ابراز رضایت کرد.به گزارش "ورزش سه"، بایرنی ها در دیدار قبلی موفق شدند با یک گل نزدیک ترین تعقیب کننده شان، دورتموند، را شکست بدهند و در فاصله 6 هفته تا پایان فصل، اختلاف در صدر جدول را به 7 امتیاز رساندند.
علی رغم این فاصله قابل توجه، بایرنی ها امروز مقابل فورتونا دوسلدورف با انگیزه زیادی بازی کردند و توانستند با 5 گل به پیروزی برسند؛ نتیجه ای که فلیک را بسیار خوشحال کرد.
او به خبرنگاران گفت:" ما می خواهیم یک فصل موفق داشته باشیم و هنوز چیزهای زیادی هست که باید برای آنها بازی کنیم. برای من مهم بود که بعد از بازی دورتموند، با بی خیالی بازی نکنیم. من بسیار بسیار راضی هسم. ما امروز خیلی هجومی بودیم.

این فلسفه ماست. ما درون تیم، یکدیگر را به جلو هل می دهیم. شما می توانید این را درون زمین هم بشنوید."
فلیک همچنین در مورد لوکاس هرناندز که در ابتدای نیمه دوم جای خود را به مایکل کوئیزانس داد، گفت:" ما باید او را بیرون می کشیدیم زیرا او از ناحیه ران دچار آسیب دیدگی شد و ماندن او در زمین، ریسک بزرگی بود. به همین دلیل ما کوئیزانس را به زمین فرستادیم. او شایسته این فرصت بود زیرا در تمرینات ما را کاملا متفاعد کرد."لیگ برتر انگلیس: 1130 تست کرونا، بدون نمونه مثبتمسئولان رقابت های لیگ برتر انگلیس اعلام کردند تاکنون تست کرونای هیچ یک از بازیکنان این لیگ مثبت نشده است.به گزارش "ورزش سه"، قرار است رقابت های لیگ برتر از اواسط ماه ژوئن آغاز شود و اکنون مسئولان این رقابت ها اعلام کردند که از 1130 تست انجام شده روی بازیکنان و اعضای کادر فنی، تاکنون هیچ نمونه مثبتی مشاهده نشده است.
در بیانیه این لیگ آمده است:" لیگ برتر می تواند امروز تایید کند که در روزهای پنج شنبه 28 می و جمعه 29 دی، 1130 بازیکن و کادر فنی تست کرونا دادند. البته هیچ یک از آنها مثبت نبود.

لیگ برتر این اطلاعات را به هدف برگزاری رقابت ها به طور شفاف اعلام می کند. هیچ جزئیاتی در مورد فرد یا باشگاهی از سوی لیگ اعلام نخواهد شد و نتایج بعد از هر مرحله از تست گیری به اطلاع عموم می رسد."
این در حالی است که در مراحل قبلی تست گیری، به ترتیب 6، 2 و 4 نمونه مثبت مشاهده شده بود.یان ووآن، کمک مربی برنلی، آدریان ماریاپا، مدافع واتفورد و آروم رمسدیل، دروازه بان بورنموث، از جمله افراد حاضر در این 12 مورد تست مثبت بودند.
رقابت های لیگ برتر از ماه مارس به دلیل شیوع کرونا متوقف شده اما قرار است از روز 17 ژوئن (17 روز دیگر) پیگیری شود.بازی درون تیمی، پایان‌بخش اردوی سایپااردوی آماده‌سازی نارنجی پوشان قبل از بازی‌های لیگ برتر به پایان رسید.به گزارش "ورزش سه"، تیم فوتبال سایپا که پس از پشت سر گذاشتن تست‌های کرونا، از روز شنبه هفته گذشته تمرینات‌اش را در مجموعه ورزشی اختصاصی خود آغاز کرده بود، طی ۶ روز اخیر در دهکده ورزشی کرج اردوی آماده‌سازی‌اش را برگزار کرد.

شاگردان ابراهیم صادقی که از روز دوشنبه، پنجم خردادماه در دهکده ورزشی کرج اردوی خود را برپا کرده بودند، در دو نوبت صبح و عصر به تمرینات بدنسازی، تاکتیکی و تکنیکی پرداختند ولی نتوانستند مسابقه‌ی تدارکاتی خود را برگزار کنند.

طبق برنامه‌ریزی انجام شده توسط کادر فنی سایپا، قرار بود نارنجی پوشان دیروز شنبه در دیداری دوستانه به مصاف بادران تهران لیگ یکی بروند که مخالفت ستاد مقابله با کرونا در ورزش با انجام بازی‌های تدارکاتی اجازه نداد آنها این مسابقه را انجام دهند.

با تصمیم ابراهیم صادقی و با توجه به لغو دیدار تدارکاتی برابر بادران، بازیکنان سایپا در دو قالب دو تیم مقابل یکدیگر قرار گرفتند که در پایان تیم زرد رنگ با تک گل خالد شفیعی موفق به کسب پیروزی برابر آبی پوشان سایپا شد.تست کرونای یک بازیکن مس کرمان مثبت شددر مرحله دوم آزمایشات عوامل تیم فوتبال مس کرمان، تست کرونا یکی از بازیکنان تیم فوتبال مس مثبت شد تا این بازیکن مطابق پروتکل های بهداشتی به قرنطینه منتقل شود.به گزارش "ورزش سه"، در اطلاعیه ای که باشگاه مس کرمان در این خصوص منتشر کرده، آمده است: «تست اولیه این بازیکن برای شروع تمرینات منفی شده بود اما در تست دوم عوامل تیم فوتبال مس، آزمایش کرونا این بازیکن مثبت شد تا وی فعلا در تمرینات تیم فوتبال مس کرمان حضور نداشته باشد.»

مسی ها اعلام کردند مطابق پروتکل های بهداشتی هفته آینده مجددا از این بازیکن تست گرفته خواهد شد تا وضعیت نهایی آزمایشات او مشخص گردد.

گفتنی است؛ سایر بازیکنان مس مشکلی برای ادامه تمرینات نداشتند و با منفی شدن آزمایشات مرحله دوم آن ها، این بازیکنان زیر نظر کادر فنی تمرینات خود را ادامه می دهند.منشا تکذیب کرد: کرونا ندارم!مهاجم نیجریه ای تیم گل گهر سیرجان اعلام کرد که به کرونا مبتلا نشده است.به گزارش "ورزش سه"، بعد از اینکه مشخص شد تست کرونای برخی بازیکنان تیم گل گهر سیرجان مثبت شده است، برخی منابع خبری اعلام کردند که یکی از بازیکنان مبتلا شده گادوین منشا مهاجم نیجریه ای این تیم است.

منشا اما بعد از چند روز با انتشار پستی در اینستاگرامش ابتلای خود به کرونا را تکذیب کرد. این بازیکن آفریقایی در صفحه شخصی اش نوشت: «از همه دوستانی که نگرانم بودند تشکر می کنم اما باید بگویم که من کرونا ندارم.»

مهاجم نیجریه ای گل گهر طی روزهای گذشته هیچ مصاحبه ای با رسانه ها انجام نداد و حالا به نظر می رسد تست PCR او منفی شده که چنین پستی را منتشر کرده است.افشاگری درباره کیت‌های تشخیص کرونای فوتبالیست‌هاعضو ستاد مبارزه با کرونا درباره اشکالات موجود پیرامون تست های کرونا از فوتبالیست ها توضیحاتی را ارائه کرد.به گزارش "ورزش سه"، ماجرای تست های کرونایی که از فوتبالیست ها در تیم های مختلف گرفته می شود، حواشی زیادی ایجاد کرده است. از این رو مهرشاد پورسعید عضو ستاد مبارزه با کرونا در ورزش شنبه شب توضیحاتی را در این خصوص داد.

پورسعید که با شبکه خبر سیما مصاحبه می کرد در این باره گفت: وقتی می خواستند فوتبال را شروع کنند، آقای سهیل مهدی یک جمله جالبی گفتند، اینکه اگر می خواهیم بهداشت عمومی را نمایش بدهیم، بهترین جا فوتبال است. من وقتی وارد فضای تمرینی برخی تیم های لیگ برتری شدم، حقیقتا از اینکه بهتر از پروتکل بهداشت را رعایت می کنند، لذت بردم.

وی درباره اینکه گفته می شود برخی تیم ها در آزمایشگاه های نامعتبر تست کرونا می دهند بیان کرد: ما آزمایشگاه نامعتبر نداریم. اگر آزمایشگاهی نامعتبر باشد که از سوی وزارت بهداشت بسته می شود. اما کیت هایی که استفاده می کنند کیفیت های کم و زیاد دارد. pcr یا مثبت می شود یا منفی اما من فکر می کنم آمارها در فوتبال زیاد نیست.

پورسعید افزود: اینکه دوستان در رسانه مطالبی را می گویند که ارزش ندارد. از سوی دیگر قرار نبوده اما افراد پاک باشند، ما اتفاقا گفتیم تست بگیرند تا غربالگری صورت بگیرد و افراد مبتلا مشخص شوند. ولی اطلاعاتی که می دهند کامل نیست و از نظر من تیم هایی که به ستاد کرونا تستهای مثبت شان را ارائه کنند، قابلیت اتکا دارند.

دکتر پورسعید: تست های مثبت کرونای تیم ها ارزشی ندارد!ادعای عجیب؛ تراکتور تست مثبت ارائه نکرده است!عضو ستاد مبارزه با کرونا در ورزش اعلام کرد دو باشگاه تبریزی لیگ برتر هیچ اعلامی درباره مثبت شدن تست بازیکنانش نداشته اند.به گزارش "ورزش سه"، طی روزهای گذشته دو باشگاه تراکتور و ماشین سازی تبریز که با مالکیت محمد رضا زنوزی اداره می شود و مخالفان سرسخت ادامه مسابقات هستند، اعلام کردند که 10 بازیکن شان به کرونا مبتلا شدند. در این خصوص باشگاه تراکتور اعلام کرد 4 بازیکنش مشکوک به کرونا هستند و ماشین سازان نیز از مشکوک بودن 6 بازیکن خود سخن گفتند. در این شرایط اما ظاهرا این دو باشگاه هیچ اعلامی درباره مثبت شدن تست کرونای بازیکنان خود به سازمان لیگ و ستاد مبارزه با کرونا نداشتند.

پورسعید، عضو ستاد مبارزه با کرونا در ورزش در این خصوص عنوان کرد: «باشگاه های تراکتور و ماشین سازی هیچ اعلامی به ما درباره اینکه تست بازیکنان شان مثبت شده، نداشته اند.»

وی ادامه داد: «اینکه در رسانه دوستان اعلام می کنند، برای ما هیچ ارزشی ندارد. ما اعلام رسمی و جواب تست pcr بازیکنان را می خواهیم و این دو باشگاه هیچ اعلامی نداشتند. دوستان گفتند علائم مشکوک وجود دارد و این به معنای کرونا نیست. شاید آنفولانزا یا سرماخوردگی بوده باشد!»پاسخ پیروانی به مدیرعامل فولاد: ترسو نباشیم!سرپرست تیم پرسپولیس به سوال سعید آذری در یک برنامه تلویزیونی پاسخ داد.به گزارش "ورزش سه"، سعید آذری مدیرعامل فولاد خوزستان شنبه شب میهمان برنامه تلویزیونی شبکه خبرسیما بود. وقتی او درباره مشکلات کرونایی لیگ برتر فوتبال صحبت می کرد، افشین پیروانی سرپرست پرسپولیس نیز به صورت تلفنی با برنامه ارتباط گرفت و یک مناظره کوتاه میان آنها شکل گرفت.

سعید آذری بعد از صحبت های پیروانی درباره دلایل پرسپولیس بابت تاکید بر ادامه لیگ برتر، خطاب به او اعلام کرد که اگر یک فوتبالیست بر اثر کرونا بمیرد، تکلیف چیست؟ پیروانی در این لحظه پاسخ  عجیبی به آذری داد. او گفت: «کاش این سوال را شما آقای آذری مطرح نمی کردید تا طور دیگری جواب می دادم اما به هر حال شما عزیز هستید و باید احترام تان را حفظ کنم. البته این به معنای این نیست که می خواستم به کسی بی احترامی کنم.»

پیروانی ادامه داد:«جناب آقای آذری! ترس برادر مرگ است، ما اگر ترس از مرگ فوتبالیست داشته باشیم، باید فوتبال را تعطیل کنیم. دیروز نمایندگان مجلس طوری کنار هم بودند که ممکن است آسیبی به هرکدام برسد. آنها هم نماینده استان ها و شهرهای ما هستند و اگر مشکلی برایشان پیش بیاید، مشکل ساز است. از طرف دیگر این ماجرا فاصله طبقاتی بین مردم ایجاد می کند. دیروز یک آقایی در خیابان جلو مرا گرفت و می گفت من راننده تاکسی هستم، فرقم با بازیکن فلان تیم چیست؟ ما چه بخواهیم چه نخواهیم کرونا با ما هست و باید با آن زندگی کنیم.»

ویدیوی مناظره افشین پیروانی و سعید آذری درباره برگزاری لیگآذری: اگر یک فوتبالیست فوت کند، تکلیف چیست؟مدیرعامل باشگاه فولاد خوزستان می گوید اگر یک فوتبالیست بر اثر کرونا فوت کند، ابعاد گسترده ای نسبت به مرگ افراد عادی دارد.به گزارش "ورزش سه"، سعید آذری مدیرعامل باشگاه فولاد در گفت و گویی تلویزیونی درباره ماجرای مثبت شدن تست کرونای بسیاری از تیم های لیگ برتر و شروع مسابقات در این شرایط بیان کرد: ببینید من یک بخشی از صحبت های افشین خان پیروانی موافقم که فوتبال بدون تماشاگر، فوتبال بدون تمرین و فوتبال بدون مسابقات نهایتا منجر به مرگ فوتبال می شود. اینطور نمی شود که ما فوتبال را تعطیل کنیم و بگوییم هروقت شرایط عادی شد، مسابقات را شروع کنیم. خصوصا اینکه متخصصان پزشکی می گویند کرونا تا اواخر 2021 با ما هست. از این رو باید ما یک شیوه برای برگزاری مسابقات تعریف کنیم که کمترین خطرات را داشته باشد.

وی ادامه داد: الان برگزاری لیگ برتر هزینه وحشتناکی برای تیم هایی دارد که در شهرهای وضعیت قرمز حضور دارند. آنها مجبورند در شهرهای کم خطرتر اردو بزنند و این هزینه های زیادی را به باشگاه اضافه می کند.

مدیرعامل فولاد همچنین گفت: من یک سوال دارم، اگر یک فوتبالیست دچار مرگ بر اثر کرونا شود، تکلیف چیست؟ ما در تمرینات همه چیز را رعایت کنیم، اما وقتی بازیکنان در مواقع استراحت رعایت نمی کنند، چه کاری از دست ما به عنوان مدیر برمی آید؟ بی تردید اگر این اتفاق رخ بدهد و فوتبالیستی مرگ را بر اثر کرونا تجربه کند، می توانیم بعد خبری اش را با افراد عادی مقایسه کنیم؟ قطعا خون فوتبالیستها از خون کارگران روزمزد رنگین تر نیست اما همه می دانند که این شرایط متفاوت است.

آذری در بخش دیگری از حرفهایش خاطر نشان کرد: متاسفانه الان متولی های فوتبال که باید بیایند وسط و میدان داری کنند، طوری عمل می کنند که هر تیمی دنبال حق خودش باشد. تیمی که در رده‌ی اول جدول قرار دارد، حق دارد به قهرمانی فکر کند؛ چرا که برای آن زحمت کشیده است. تیم آخر جدول هم برای عدم سقوط، حق تلاش دارد. سازمان لیگ و فدراسیون فوتبال، باید در هر استانی با توجه به دپارتمان پزشکی که در فدراسیون فوتبال وجود دارد، آزمایشگاه‌های معتبری که وزارت بهداشت تائیدشان می‌کرد را معرفی می‌کرد و از تیم‌ها می‌خواست برای انجام تست به آن‌ها مراجعه کنند که مورد قبول و وثوق باشند.این که سازمان لیگ، اجازه انجام تست در هر آزمایشگاهی را بدهد، مشکل ساز است.ستاره فرانسوی و رد پیشنهاد اینترالکساندر لاکازت، مهاجم فرانسوی آرسنال تمایلی به جدایی از این تیم ندارد.به گزارش "ورزش سه"، بارسلونا تمایل شدیدی به خرید لائوتارو مارتینز، مهاجم 22 ساله و ارژانتینی اینتر در فصل تابستان دارد و می تواند با پرداخت بند آزادسازی 111 میلیون یورویی قرارداد او، لائوتارو را بازار تابستانی جذب کند. اگر این اتفاق رخ بدهد، اینتر به دنبال یک گزینه جایگزین خواهد رفت و نام الکساندر لاکازت نیز در فهرست خرید آنها قرار گرفته است.

اما نشریه اکیپ امروز در گزارشی مدعی شد خود لاکازت تمایلی به جدایی از آرسنال و رفتن به اینتر ندارد و این انتقاف منتفی است. لاکازت که این هفته 29 ساله شد، با انتقالی 53 میلیون یوریی و در سال 2017 از المپیک لیون راهی آرسنال شد و حالا او خواهان ادامه دوران حضور در لندن است. لاکازت در این فصل در 26 بازی 9 گل به ثمر رساند و سه پاس گل نیز ارسال کرد تا یکی از موثرترین بازیکنان تیمش لقب گیرد. علاقه لاکازت به زندگی در انگلیس و لندن باعث شده شایعات انتقال او به اینتر همین ابتدای کار تکذیب شود.

بدین ترتیب به نظر می رسد تیمو ورنز و ادینسون کاوانی دو گزینه اصلی نراتزورزی در صورت جدایی لائوتارو مارتینز خواهند بود. البته اینتر کار دشواری برای خرید تیمو ورنر دارد و تیم های بزرگی از جمله لیورپول نیز علاقمند به جذب او هستند. اما قرارداد کاوانی در تابستان با پاری سن ژرمن به اتمام می رسد و احتمال حضور او در سن سیرو کم نیست.درخواست پیروانی برای اصلاح پروتکل بهداشتی لیگسرپرست تیم پرسپولیس خواهان اصلاح پروتکل بهداشتی لیگ فوتبال در دو بند شد.به گزارش "ورزش سه"، پروتکل بهداشتی که مسئولان وزارت بهداشت و ستادملی مبارزه با کرونا با هماهنگی فدراسیون پزشکی ورزشی به تیم های فوتبال داده اند تا تمرینات خود را شروع کنند، مورد اعتراض بسیاری از تیم ها قرار گرفته است. از این رو افشین پیروانی سرپرست پرسپولیس نیز به این پروتکل اعتراض کرد.

پیروانی در گفت و گو با شبکه خبر سیما درباره دو بند پروتکل بهداشتی مسابقات فوتبال عنوان کرد: «ما نمی توانیم این پروتکل را اجرا کنیم. دو بند برایمان بسیار دشوار است. یکی اینکه دوستان گفته اند 5 جلسه تمرینی در هفته تیم ها کار کنند. ما دوست داریم صبح و بعد از ظهر تمرین کنیم، یعنی باید دو روز در هفته تمرینات را جلو ببریم؟ این که نمی شود.»
وی افزود: «بحث بعدی نیز بازی های تدارکاتی است. دوستان گفته اند بازی های تدارکاتی ممنوع است. مگر می شود تیم ها بدون بازی تدارکاتی ناگهان وارد مسابقات شوند؟ این اصلا شدنی نیست و باید این پروتکل را حداقل در دو بندی که گفتم اصلاح کنند.»ستاره PSG راهی یوونتوس خواهد شد؟مارکو وراتی، هافبک ایتالیایی پاری سن ژرمن مورد توجه یوونتوس قرار گرفته است.به گزارش "ورزش سه"، یوونتوس در سال 2012 و هنگامیکه مارکو وراتی به عنوان یک هافبک آینده دار در پسکارا ظهور کرد نیز به دنبال خرید این هافبک ریزنقش بود، اما در نهایت کارلو آنچلوتی که در آن مقطع هدایت پاری سن ژرمن را بر عهده داشت موفق به جذب مارکو وراتی شده و این هافبک ایتالیایی راهی پاریس شد.

اما سایت کالچومرکاتو مدعی شد احتمال معاوضه تابستانی بین میرالیم پیانیچ و مارکو وراتی وجود دارد. پیانیچ به دنبال جدایی از یوونتوس است و بارسلونا علاقه زیادی به خرید این هافبک بوسنیایی دارد، اما دو تیم در مورد گزینه معاوضه بین پیانیچ و آرتور ملو به توافق نرسیده اند و هافبک برزیلی بارسا خواستار ماندن در نوکمپ است.

اما با توجه به احتمال حضور مکس آلگری در فصل بعد روی نیمکت پاری سن ژرمن، ممکن است میرالیم پیانیچ نیز به همراه او راهی  پاریس شده و اینگونه مقدمات حضور مارکو وراتی در تورین فزراهم شود. مائوریتسیو ساری علاقه به جذب یک هافبک کارساز در ترکیب 4-3-3 دارد و مارکو وراتی می تواند نقشی همانند جورجینو در چلسی را برای ساری ایفا کند. وراتی در تابستان سال 2016 نیز به شدت مورد توجه بارسلونا قرار داشت و تا آستانه انتقال به این تیم پیش رفت، اما در نهایت توافق حاصل نشد و وراتی در پاریس ماندگار شد.برنامه متفاوت بارسلونا برای شروع دوباره لالیگاباشگاه بارسلونا برنامه های متنوعی برای حضور دوباره در لالیگا در نظر گرفته است.به گزارش "ورزش سه"، رقابت های فوتبال در سراسر اروپا در حال آغاز شدن است و از چند هفته دیگر بازی های لالیگا نیز از سر گرفته خواهد شد. باشگاه بارسلونا اعلام کرد که از تاریخ هشت ژوئن و همان هفته ای که لالیگا دوباره آغاز می شود، موزه این باشگاه نیز مانند گذشته آغاز به کار خواهد کرد. قیمت ویژه 10 یورویی برای بازدید کنندگان وجود خواهد داشت و اعضای رسمی باشگاه می توانند بازدید به صورت رایگان انجام دهند.

بارسلونا همچنین در اولین بازی هفته سی و سوم مقابل اتلتیکو مادرید به میدان خواهد رفت و اعضا و هواداران می توانند پیراهن های شخصی شان را با نام خود را روی سکوهای استادیوم نوکمپ در این بازی به نمایش بگذارند. باشگاه بارسلونا می خواهد یک طرح موزاییکی با 15 هزار لباس را به نمایش بگذارد.

بارسلونا در حال حاضر و با دو امتیاز برتری نسبت به رئال مادرید در صدر جدول لالیگا قرار دارد و به دنبال فتح سومین لالیگای پیاپی اسشت. اما در اولین گام هنگام بازگشت، یک مسابفه دشوار در انتظار شاگردان کیکه ستین است و آنها باید در استادیوم نوکمپ به مصاف اتلتیکومادرید بروند.شبی که هانسی فلیک، پپ گواردیولا شد! (عکس)هانسی فلیک، سرمربی موفق بایرن مونیخ بعد از دیدار مقابل دوسلدورف با بازیکنانش جلسه گذاشت.به گزارش "ورزش سه"، بایرن مونیخ امشب موفق شد با ارائه نمایشی مقتدرانه با پنج گل دوسلدورف را مغلوب کند و با یک بازی بیشتر نسبت به دورتموند با 10 امتیاز برتری در صدر جدول قرار بگیرد. حالا شاگردان هانسی فلیک فاصله چندانی تا کسب یک قهرمانی دیگر در بوندسلیگا ندارند.

اما هانسی فلیک امشب به سبک پپ گواردیولا و علیرغم بازی فوق العاده تیمش، از بازیکنان خواست در زمین بمانند تا دقایقی برای آنها صحبت کند. پیش از این چنین رفتارهایی را از گواردیولا حتی در روزهای پیروزی های پرگل تیمش دیده بودیم.

اما هانسی فلیک تا اینجا نشان داده چیزی از بهترین سرمربیان فوتبال اروپا کم ندارد. این سرمربی باتجربه آلمانی تا به حال 25 بازی هدایت بایرن مونیخ را بر عهده داشته و 22 پیروزی کسب کرده است. تیم هانسی فلیک در آستانه قهرمانی در بوندسلیگا قرار دارد و با این آمادگی از بخت های مسلم فتح لیگ قهرمانان نیز به شمار می آید.بایرن 5 - 0 دوسلدورف؛ در مسیر هشتمین قهرمانیبایرن مونیخ با ارائه نمایشی درخشان با پنج گل دوسلدورف را در هم کوبید.به گزارش "ورزش سه"، بایرن مونیخ که در هفته های اخیر و با از سرگیری مسابقات یک به یک در حال مغلوب کردن رقباست، امشب نیز نمایشی فوق العاده مقابل دوسلدورف ارائه داد و با پنج گل حریف نگون بخت را بدرقه کرد تا بخت خوبی برای فتح بوندسلیگا برای هشتمین فصل متوالی داشته باشد.

بازی با برتری بایرن مونیخ آغاز شد و این تیم بعد از یکی دو حمله نصفه و نیمه در دقیقه 14 به گل رسید. روی ارسال مولر و ضربه پاوارد، توپ در دهانه دروازه به یورگنسن برخورد کرد و بازیکن دوسلدورف به اشتباه دروازه خودی را گشود.

دقایقی بعد و روی ارسال رابرت لواندوفسکی از سمت راست، توماس مولر با یک ضربه والی تماشایی دروازه دوسلدورف را تهدید کرد، اما کاستنمیر به زیبایی توپ را دفع کرد.

اما در دقیقه 29 بایرن مونیخ به گل دوم هم دست یافت. روی ارسال جاشوا کیمیچ از روی نقطه کرنر، این بار پاوارد با یک ضربه سر محکم و چکشی موفق به زدن گل دوم تیمش شد.

در ادامه و در شرایطی که به نظر می رسید نیمه نخست رو به پایان است بایرن باز هم به گل رسید. روی همکاری زیبایی گناربری و توماس مولر، لواندوفسکی در دهانه دروازه صاحب موقعیت شد و به راحتی دروازه را باز کرد تا نیمه نخست با برتری 0-3 بایرن مونیخ به اتمام برسد.

اما بایرن مونیخ نیمه دوم را نیز هجومی آغاز کرد و خیلی زود به گل سوم دست یافت. ارسال سرژ گناربری از سمت راست در دهانه دروازه به لواندوفسکی رسید و او به زیبایی و با یک ضربه پشت پا گل چهارم را نیز به ثمر رساند.

اما این پایان کار نبود و در دقیقه 52 بایرن به گل پنجم هم دست یافت. آلفونسه دیویس با یک حرکت انفرادی وارد محوطه شد و با ضربه ای زمینی و دقیق زننده گل پنجم تیمش لقب گرفت.

در دقیقه 63 توماس مولر می توانست روز خوب خود را با گلزنی تکمیل کند، اما ضربه این ستاره آلمانی راهی به دروازه نیافت.  در دقیقه 66 گیلسمن می توانست یکی از گل های دریافتی را جبران کند، اما ضربه زمینی او با واکنش تماشایی مانوئل نویر همراه شد.

دقایقی بعد رابرت لواندوفسکی در شلوغی داخل محوطه تا آستانه ثبت هت تریک نیز پیش رفت، اما ضربه زمینی او با مهار تماشایی دروازه بان دوسلدورف همراه شد. در ادامه بایرن تلاش زیادی برای به ثمر رساندن گل های بعدی داشت و یکی دو موقعیت نیز خلق کرد، اما در نهایت توپی از خط دروازه ها رد نشد و بایرن با همان پنج گل موفق به غلبه بر دوسلدورف شد.وقتش رسیده فاتح لیگ قهرمانان شویمریاض محرز، ستاره الجزایری منچسترسیتی تیمش را مدعی قهرمانی در لیگ قهرمانان خواند.به گزارش "ورزش سه"، به نظر می رسد ادامه این فصل لیگ قهرمانان در اواسط تابستان و در شرایطی متفاوت پیگیری خواهد شد. با توجه به حکم محرومیت دو ساله سیتی از شرکت در لیگ قهرمانان، آنها در فصل جاری انگیزه مضاعفی برای قهرمانی دارند و ریاض محرز مدعی شد همه شرایط برای موفقیت سیتیزن ها در اروپا فراهم است.

ریاض محرز گفت: "فکر می کنم این فصل زمان خوبی برای قهرمانی در لیگ قهرمانان اروپا برای منچسترسیتی است. ما تیم خوبی در اختیار داریم، سرمربی موفقی روی نیمکت است و همه چیز برای موفقیت سیتی فراهم است، بنابراین حالا زمان خوبی است که قهرمان اروپا شویم.

من نمی دانم که آیا ما بهترین تیم اروپا هستیم یا خیر، اما معتقدم به اندازه کافی خوب هستیم که می توانیم فاتح اروپا شویم. البته کسب موفقیت در لیگ قهرمانان اروپا دشوار است و همه می خواهند قهرمانی در این رقابت ها را به دست آورند، بنابراین این یک نبرد بزرگ پیش روی ما خواهد بود.

دوران قرنطینه؟ مدت زمان طولانی بدون فوتبال سپری شد، اما حالا ما با شرایط سازگار شده ایم و دوباره تمرین می کنیم. با ادامه این شرایط، تمرین کردن در خانه موقعیتی است که ما باید به آن احترام بگذاریم. ما قدم به قدم در شرایط مناسب تری قرار می گیریم، من هیجان زده هستم و خوشحالم که دوباره هم تیمی ها و مربیان را می بینم. "لواندوفسکی به صغیر و کبیر رحم نمی کند! (عکس)رابرت لواندوفسکی، ستاره لهستانی بایرن مونیخ باز هم برای تیمش موفق به گلزنی شد.به گزارش "ورزش سه"، بایرن مونیخ در هفته های اخیر و بعد از تعطیلی موقت به علت شیوع ویروس کرونا نیز در اوج آمادگی قرار دارد و یکی یکی رقبا را از پیش رو برمی دارد. بعد از کسب سه پیروزی مهم برابر یونیون برلین، فرانکفورت و دورتموند، شاگردان هانسی فلیک امشب نیز در نیمه اول با سه گل برابر دوسلدورف به برتری دست یافته اند و در آستانه کسب یک پیروزی دیگر قرار دارند.

اما گل سوم بایرن مونیخ توسط رابرت لواندوفسکی، گلزن آماده باواریایی ها به ثمر رسید. روی همکاری تماشایی جاشوا کیمیچ و توماس مولر، توپ در مقابل دروازه خالی به ستاره لهستانی رسید و او به راحتی دروازه حریف را باز کرد. اما در ابتدای نیمه دوم پاس سرژ گناربری از به لواندوفسکی رسید و او با یک ضربه پشت پا گل دوم خودش را نیز به ثمر رساند.

رابرت لواندوفسکی تا به حال موفق به باز کردن دروازه دوسلدورف نشده بود و با احتساب این گل، او حالا برابر هر 18 تیم جدول فعلی بوندسلیگا قادر به گلزنی بوده است. رابرت لواندوفسکی در حال حاضر با 28 گل در صدر جدول بهترین گلزنان بوندسلیگا قرار گرفته و از بالاترین شانس برای کفش کفش طلای این فصل اروپا نیز برخوردار است. با این میزان از آمادگی رابرت لواندوفسکی، بایرن مونیخ فاصله ای تا قهرمانی دوباره در بوندسلیگا ندارد و آنها از نامزدهای جدی قهرمانی در لیگ قهرمانان نیز محسوب می شوند.واکنش هوینس به شایعات انتقال کای هاورتز به بایرناولی هوینس، مدیر بایرن مونیخ در مورد شایعات انتقال کای هاورتز به این تیم صحبت کرد.به گزارش "ورزش سه"، عملکرد فوق العاده کای هاورتز در لباس لورکوزن باعث بروز شایعات زیادی در مورد انتقال این بازیکن به تیم های بزرگ اروپایی شده است و طبیعتا نام بایرن مونیخ نیز در بین این اسامی قرار دارد. اولی هوینس مدعی شد با خیل حضور ستاره های جوان در ترکیب بایرن، این تیم دوران موفق و جدیدی را پیش رو خواهد داشت و او ابراز امیدواری کرد روزی لروی سانه هم راهی این تیم شود.

اولی هوینس گفت: "من معتقدم ما در آستانه حضور نسل جدید و بزرگی هستیم. بازیکنانی چون جاشوا کیمچ، نیکلاس سوله حضور دارند و من امیدوارم دیوید آلابا، تیاگو و همچنین لروی سانه نیز در بایرن حضور یابند و اینگونه ما یک تیم جوان و در مسیر رشد داریم. من به خوبی می توانم تصور کنم که اگر همه چیز به خوبی پیش برود، این بایرن دوران جدیدی را آغاز می کند.

شایعات انتقال کای هاورتز به بایرن؟ از نقطه نظر ورزشی من دوست دارم او را در مونیخ ببینم، اما صراحتا می گویم که امروز نمی توانم تصور کنم هاورتز به بایرن ملحق می شود."کونته به دنبال یک گزینه دیگر لیگ برترییان فرتونگن، مدافع 33 ساله و بلژیکی تاتنهام مورد توجه اینتر قرار گرفته است.به گزارش "ورزش سه"، از زمانیکه آنتونیو کونته هدایت اینتر را در دست گرفته، این باشگاه علاقه زیادی به جذب بازیکنان شاغل در لیگ برتر انگلیس نشان داده و تا به حال ستاره هایی چون روملو لوکاکو، کریستن اریکسن، اشلی یانگ و الکسیس سانچس راهی سن سیرو شده اند. حالا نشریه ایتالیایی کالچو مرکاتو خبر از احتمال انتقال یان فرتونگن نیز به اینتر داد.

قرارداد این مدافع باتجربه در پایان فصل با تاتنهام به پایان خواهد رسید و به نظر می رسد ژوزه مورینیو نیز علاقه ای به حفظ یان فرتونگن ندارد. اگرچه این بازیکن از زمان حضور سرمربی پرتغالی بیشتر از گذشته در ترکیب ثابت قرار گرفته، اما تمدید قرارداد او در هاله ای از ابهام قرار دارد و به نظر می رسد تاتنهام حتی جانشین او را نیز انتخاب کرده است. گزینه مورد نظر مورینیو، استفان ساویچ مدافع باکیفیت اتلتیکومادرید است.

البته به جز اینتر، باشگاه رم نیز علاقمند به خرید یان فرتونگن با قراردادی آزاد در بازار نقل و انتقالات تابستانی است. این مدافع 33 ساله که از سال 2012 و از آژاکس راهی اسپرز شد، در این سالها 311 بار برای تاتنهام بازی کرد و بخش مهمی از تیم رویایی مائوریتسیو پوچتینو در مسیر رسیدن به فینال لیگ قهرمانان بود.چه چیزی می توانم درباره بالوتلی بگویم؟روبرتو مانچینی، سرمربی تیم ملی ایتالیا، در مصاحبه ای پیرامون ساندرو تونالی و ماریو بالوتلی صحبت کرد.به گزارش "ورزش سه"، با وجود حضور برشا در قعر جدول رقابت های سری آ اما هافبک جوان و ایتالیایی این تیم یعنی ساندرو تونالی یکی از پدیده های رقابت های فصل جاری بوده است. او پیش از تعلیق رقابت‌ها در ۲۳ بازی برای برشا به میدان رفت و آمار یک گل و پنج پاس گل را به ثبت رساند. عملکرد این ستاره ۱۹ ساله تا حدی خوب بوده که بسیاری این بازیکن را با اسطوره فوتبال ایتالیا یعنی آندره آ پیرلو مقایسه می‌کنند.

روبرتو مانچینی حالا در مصاحبه درباره ساندرو تونالی می‌گوید: " اگر او در باشگاهی بازی می‌کرد که در رقابت‌های اروپایی حضور داشت، می توانست تجربیات بیشتری کسب کند و همچنین در بسیاری از جنبه‌ها پیشرفت کند. تونالی می تواند در یک خط میانی سه نفره و جلوی مدافعان بازی کند.

او همچنین قابلیت بازی در پست هافبک مرکزی را داراست. حمله می کند، شوت می زند و می تواند در امر گلزنی نیز بسیار موفق باشد."

طی ماه های گذشته صحبت های زیادی در رابطه با احتمال بازگشت ماریو بالوتلی به تیم ملی ایتالیا مطرح شده بود اما صحبت های مانچینی در این باره چیز دیگری را نشان می دهد. سرمربی تیم ملی ایتالیا در این باره گفت: " چه چیزی می توانم درباره ماریو بالوتلی بگویم؟ فقط امیدوارم که زودتر به تمرینات برگردد."اعتراف ستاره بارسلونا؛ کرونا به نفعم شد!لوییس سوارز، ستاره اوروگوئه ای بارسلونا مدعی شد هدف آنها فتح همه عناوین است.به گزارش "ورزش سه"، در ابتدا و بعد  از مصدومیت شدید مقابل اتلتیکومادرید در نیمه نهایی سوپرکاپ، به نظر می رسید فصل برای لوییس سوارز تمام شده باشد. اما شیوع ویروس کرونا و به تعویق افتادن بازی ها موجب شد او حالا شرایط بازی کردن در ترکیب تیمش را پیدا کند. لوییس سوارز در مورد روند بهبودی و اهداف بارسلونا در ادامه فصل صحبت کرده است.

لوییس سوارز گفت: "بلندپروازی های بازیکنان بارسلونا نسبت به گذشته تفاوتی نداشته و ما خواهان فتح تمامی عناوین ممکن هستیم. فکر می کنم برای انجام این کار شرایط خوبی داریم و من می بینم تیم خوب کار می کند و به آینده امیدوار است.

من از شرایط فعلی واقعا خوشحالم. در ابتدا چند روز با خوانخو مربی بدنسازی باشگاه تمرین کردم و سپس کمی بطور جدی دوباره وارد گروه شدم و حالا چند روز است در کنار دیگر بازیکنان تمرین می کنم. شیوع ویروس تا حدودی به من کمک کرد تا برای بهبودی ام زمان کافی داشته باشم و حالا می توانم در بازی هایی که قرار بود غایب باشم بازی کنم. من از رخ دادن این اتفاق بسیار خوشحالم، اما با توجه به وضعیتی که بسیاری از مردم امروز زندگی می کنند، این شرایط جنبه منفی هم دارد."کلوپ: لیورپول من چند قانون مشخص داردیورگن کلوپ، سرمربی لیورپول می‌گوید که تیمش چند قانون مشخص و تعیین شده دارد.به گزارش "ورزش سه"، یورگن کلوپ بعد از انتخاب به عنوان سرمربی لیورپول با این تیم به افتخارات زیادی دست یافت و توانست قرمزهای آنفیلد را به روزهای خوش گذشته بازگرداند. او تا به اینجا با لیورپول لیگ قهرمانان اروپا، سوپرجام اروپا و جام جهانی باشگاه ها را به دست آورده و حالا هم در آستانه قهرمان کردن این تیم در رقابت های لیگ برتر بعد از ۳۰ سال قرار دارد.

یورگن کلوپ حالا در مصاحبه‌ای صحبت‌های جالبی را مطرح کرده است. سرمربی آلمانی لیورپول می‌گوید: " من ترجیح می دادم که ما با هر پیراهن متفاوتی به میدان می رفتیم اما همه با مشاهده سبک بازی ما می گفتند که اوه بله این لیورپول است. این همان چیزی است که ما سعی میکنیم به آن دست پیدا کنیم."

کلوپ در ادامه گفت: " ما چند قانون واضح در تیم‌مان داریم. اینکه می‌خواهیم چگونه بازی کنیم، چگونه دفاع کنیم، قصد داریم در چه منطقه ای دفاع کنیم و اینکه می‌خواهیم پاس ها را به چه سمتی ارسال نماییم. ما چقدر سرزنده هستیم؟ چقدر مثبت؟ چقدر شجاع؟

ما لیگ قهرمانان اروپا را به دست آوردیم اما ایده مهم من این بود که بهتر شویم و پیشرفت کنیم. اگر واقعاً متمرکز شویم و در چند زمینه پیشرفت کنیم می‌توانیم حتی بهتر از اینها باشیم."تمدید قرارداد پرسپولیسی‌ها در پایان فصلسرپرست باشگاه پرسپولیس تاکید کرد که تمدید قرارداد با بازیکنان پس از پایان مسابقات انجام می‌شود.به گزارش "ورزش سه"، در شرایطی که شنیده می‌شود باشگاه استقلال در حال انجام مقدمات لازم برای تمدید قرارداد با بازیکنان موثر خود است، اما مدیریت باشگاه پرسپولیس می‌گوید فعلا تصمیمی برای انجام این کار ندارند و با نظر سرمربی تیم در پایان فصل بحث تمدید قرارداد را در دستور کار قرار داده‌اند.

علی علیپور، مهاجم پرسپولیس که شایعه جدایی او از جمع سرخ پوشان و لژیونر شدن‌اش هم شنیده می‌شود، چندی پیش در مصاحبه‌ای اعلام کرد با وجود اینکه تمایل به تمدید قرارداد دارد، اما صحبتی با او انجام نشده است.
مهدی رسول‌پناه، سرپرست باشگاه پرسپولیس در خصوص تمدید قرارداد با بازیکنان‌شان در شرایط فعلی و اینکه گفته می‌شود افشین پیروانی را برای انجام این کار مامور کرده است، گفت: بحث تمدید قرارداد در حوزه اختیارات سرپرست و سرمربی تیم است که آقای یحیی گل‌محمدی نیز چند روز قبل به ما گفتند که بعد از ۹ بازیِ آینده در این باره تعیین تکلیف می‌کنند.

او درباره اینکه در صورت لغو کامل بازی‌ها دستمزد بازیکنان را پرداخت می‌کنند یا خیر، عنوان کرد: اول اینکه باید بازی‌ها برگزار شود. البته بحث سلامتی بازیکنان هم برای ما اهمیت دارد، اما باید بپذیریم که در خصوص پرداخت‌ها تابع قوانین هستیم و هرچه سازمان لیگ بگوید، آن را اعمال می‌کنیم.گرشاسبی: پایان فصل را با تعیین قهرمان اعلام کنیدمدیرعامل باشگاه پیکان شرایط برگزاری بازی‌ها را فراهم نمی‌بینید و معتقد است لیگ برتر باید با تعیین تیم قهرمان به پایان برسد.به گزارش "ورزش سه"، حمیدرضا گرشاسبی در گفت‌وگو با «رادیو ایران» در خصوص اعتراض خلیلیان، سرپرست فدراسیون پزشکی ورزشی نسبت به برگزاری دیدار تدارکاتی پیکان و خوشه طلایی ساوه اظهار کرد: در دستورالعمل اولیه ستاد مبارزه با کرونا در ورزش عنوان نشده بود که انجام بازی تدارکاتی ممنوع است؛ فقط گفته بودند که شروع تمرینات آزاد است؛ دیدار با خوشه طلایی هم یک بازی تمرینی بود و به صورت رسمی انجام نشد.
او ادامه داد: یکی از مشکلات ما همین است که موضوعات را خیلی شفاف نمی‌گویند. مشخص نیست که چه کسی این دستورالعمل‌ها را صادر می‌کند و ما باید تکلیف خود را بدانیم.

مدیرعامل باشگاه پیکان تصریح کرد: در دستورالمعل‌ها شفاف نیست که تکلیف باشگاه‌ها در مبارزه با کرونا به چه شکلی خواهد بود، یعنی این هزینه‌ها و استانداردهای لازم را چه کسی مدیریت می‌کند؟
گرشاسبی عنوان کرد: وقتی با یک محلی قرارداد امضاء می‌کنیم و تست می‌گیریم، با نوع آزمایشی که یک باشگاه دیگر می‌گیرد، متفاوت است. تست‌گیری در همه‌ی تیم‌ها استاندارد نیست و در تست‌گیری باشگاه‌ها، هیچکسی نظارت ندارد.

او اضافه کرد: وقتی ما از بازیکنان تست می‌گیریم، آنها به سمت خانه‌های خود می‌روند و ممکن است به غیر از ماشین شخصی، عده‌ای از آنها از اتوبوس و مترو استفاده کنند. در تیم‌های ما بازیکنان رده سنی جوانان و زیر ۲۳ سال داریم که هنوز به حدی نرسیده‌اند که وسیله نقلیه شخصی تهیه کنند و ممکن است در مسیر بازگشت به خانه، به ویروس آلوده شوند.
مدیرعامل باشگاه پیکان عنوان کرد: در جامعه ما مباحث فرهنگ، هنر و ورزش در یک سطح است که هنوز به آن شکل اجازه فعالیت ندارند. مثلا سینماها، استخرها و سالن‌های ورزشی به صورت رسمی مجوزی دریافت نکرده‌اند و با این مسائل مواجه هستند.

گرشاسبی با بیان اینکه انجام پروتکل‌های بهداشتی در صورت مدیریت بحران قابل اجرا است، ابراز کرد: بحرانی به نام کرونا حادث شده و مدیران مربوطه باید به صورت عملیاتی به میدان بیایند و این بحران را کنترل کنند. مدیران باید به کمک باشگاه‌ها بیایند. باید از یک بخشی دستورالعمل‌ها صادر شود و کمک کنند تا بتوانیم استانداردهای لازم را انجام دهیم.
او ادامه داد: همه‌ی فعالیت‌های ورزشی برای سلامتی، نشاط و شادابی جامعه است؛ پس باید همه دست به دست هم دهیم تا از نظر فکری، مالی، معنوی و ... تا مبارزه درستی با کرونا داشته باشیم.

مدیرعامل باشگاه پیکان تصریح کرد: بسیاری از شهرها در وضعیت قرمز قرار دارند و با مشکل پرواز مواجه هستند. باید پایان فصل ۹۹-۹۸ لیگ برتر با مشخص کردن تیم قهرمان و چهار نماینده آسیایی اعلام می‌شد تا زمان و فرصتی به وجود بیاید که باشگاه‌ها به صورت درست، بحث ضدعفونی را انجام دهند و کلاس‌های مختلفی بگذارند تا آسیب‌ها کاهش پیدا کند.

گرشاسبی یادآور شد: اگر بازی‌ها برگزار شود، باید برای هر نفر ۲ صندلی هواپیما گرفته شود و اتاق هتل‌ها، یک تخته باشد. این‌ها مسائلی است که عملیاتی نخواهد بود و در میانه راه، گیر می‌کنیم.
او درباره نامه‌ی چهار باشگاه لیگ برتری مبنی بر انصراف از لیگ برتر در صورت برگزاری مسابقات و اینکه از او درخواستی برای امضای این نامه داشته‌اند یا خیر، عنوان کرد: کسی از ما امضاء نخواسته است ولی نباید یک طرفه به قاضی برویم. باید بگوییم انصراف را با این شرایط که تیم قهرمان و نمایندگان آسیایی معرفی شود، تیمی سقوط نکند، فصل آینده ۱۸ تیمی شود و در سال بعد ۴ تیم به لیگ یک سقوط کنند، می‌خواهیم.میلان به دنبال ربودن جواهر رئال مادریدنام مارتین اودگارد، ستاره نروژی تحت قرارداد رئال مادرید در لیست خرید باشگاه میلان قرار گرفته است.به گزارش "ورزش سه"، مارتین اودگارد وقتی 15 ساله بود با سر و صدای فراوان راهی رئال مادرید شد و حتی در 2015 در این سن و سال برای تیمش به میدان هم رفت، اما او در سال های اخیر معمولا به صورت قرضی راهی تیم های دیگر شده و جایی در تریکیب رئال مادرید نداشته است.

امروز نشریه کالچومرکاتو مدعی شد باشگاه میلان قصد دارد برای خرید مارتین اودگارد به صورت قرضی و با گزینه خرید دائم در تابستان بعدی اقدام کند. مارتین اودگارد امسال به صورت قرضی در سوسیداد بازی کرده و یکی از بهترین بازیکنان لالیگا لقب گرفته است. او در 28 بازی این فصل موفق به زدن 7 گل و ارسال 8 پاس گل شده است.

رئال مادرید می تواند در تابستان هین امسال زمینه بازگشت مارتین اودگارد به برنابئو را فراهم کند و یا اینکه اجازه دهد او یک سال دیگر نیز برای سوسیداد به میدان برود. اما با توجه به درخشش این بازیکن در یک سال اخیر، بعید است کهکشانی ها به راحتی اجازه انتقال دائم مارتین اودگارد به میلان را صادر کنند. به نظر می رسد رالف رانکینگ، سرمربی باتجربه آلمانی قرار است از فصل بعد هدایت روسونری را بر عهده داشته باشد و هدف اول او جوانگرایی در ترکیب این تیم است.بارسلونا و یک شکست تابستانی و بزرگ دیگر؟شرایط برای انتقال لائوتارو مارتینز، مهاجم 22 ساله و آرژانتینی اینتر به بارسلونا دشوار شده است.به گزارش "ورزش سه"، بر کسی پوشیده نیست که لائوتارو مارتینز جدی ترین هدف تابستانی بارسلونا به شمار می آید و مدیران اینتر و بارسا نیز مذاکره بر سر انتقال این مهاجم گلزن را تایید کرده اند. اما باشگاه ایتالیایی تقریبا به هیچ وجه حاضر به تخفیف دادن نیست و تنها خواهان پرداخت بند 111 میلیون یورویی موجود در قرارداد لائوتارو شده است.

اما مدیران بارسلونا علاقمند به حضور یک بازیکن در این قرارداد برای کاهش رقم هستند که گزینه های پیشنهادی هیچیک مورد توجه آنتونیو کونته قرار نگرفه اند. نشریه موندو دیپورتیوو امروز مدعی شد اینتر حاضر است با جذب کلمنت لانگله در مورد لائوتارو تخفیف دهد، اما این بازیکن خواهان ماندن در نوکمپ است.

کلمنت لانگله در سال های اخیر تبدیل به زوج ثابت جرارد پیکه و بازیکن مهمی در ترکیب بارسلونا شده و نمی خواهد این تیم را به مقصد سری آ ترک کند. پیش از این اینتر برای جذب آرتور ملو، هافبک 23 ساله و برزیلی بارسلونا نیز ابراز علاقه نشان داده بود که او نیز در شرایطی مشابه جدایی از بارسا را رد کرده بود. بارسلونا بازیکنانی چون ساموئل اومتیتی، چونیور فیرپو و یا نلسون سمدو را به عنوان بخشی از قرارداد لائوتارو به اینتر پیشنهاد داده که هیچکدام مورد پسند باشگاه ایتالیایی قرار نگرفته اند.واکنش یواخیم لوو به انتقادات از سطح بوندسلیگایواخیم لوو، سرمربی تیم ملی آلمان معتقد است که رقابت‌های بوندسلیگا در سطح بالایی برگزار می شود و بازیکنان انگیزه فراوانی دارند.به گزارش "ورزش سه"، بوندسلیگا اولین لیگ بزرگ اروپا بود که بعد از شیوع گسترده ویروس کرونا و تعلیق تقریباً دو ماهه، دوباره از سر گرفته شد. همچنین رقابت‌های سری آ و لالیگا نیز به زودی و از ماه ژوئن دوباره پیگیری خواهند شد.

برخلاف بسیاری از کارشناسان فوتبال که معتقد هستند سطح رقابت‌های بوندسلیگا پایین آمده اما سرمربی تیم ملی آلمان یعنی یواخیم لوو از کیفیت برگزاری بازی‌های راضی به نظر می‌رسد. او در این باره گفت: " این فوتبال متفاوت است و از نظر تماشاگران نیز همین طور است. شما باید بدون هیجانی که هواداران در ورزشگاه ها ایجاد می‌کردند بازی کنید و همچنین به این موضوع عادت نمایید."

لوو در ادامه گفت: " از طرف دیگر من از سطح بالای انگیزه بازیکنان و تیم ها، نگرش و همچنین نحوه بازی کردن، بسیار خوشحالم. شما می توانید بگویید که بازیکنان می خواهند دوباره رقابت‌ کنند، به نبرد بپردازند و به گل برسند. این موضوع برای من هم جالب بود که بازیکنان بعد از این استراحت طولانی با انگیزه فراوان به میدان آمدند و گویی که در یک ورزشگاه ۸۰ هزار نفری بازی می کنند."دشمن رونالدو راهی یوونتوس می شود؟پدرو، ستاره باتجربه چلسی مورد توجه باشگاه یوونتوس قرار گرفته است.به گزارش "ورزش سه"، فران لمپارد در اولین فصل حضور در چلسی به شدت به جوانگرایی علاقه نشان داده است و به نظر می رسد پدرو قربانی بعدی سرمربی جوان و انگلیسی چلسی باشد. نشریه کالچومرکاتو در گزارشی مدعی شد قرارداد این وینگر باتجربه و اسپانیایی با چلسی در ماه آینده به پایان می رسد و در حال حاضر هیچ پیشنهادی مبنی بر تمایل چلسی برای برای تمدید قرارداد پدرو وجود نداشته است. پس بدین ترتیب به نظر می رسد جدایی پدرو بعد از پنج فصل از چلسی قطعی باشد.

این بازیکن اسپانیایی فصل گذشته زیر نظر مائوریتسیو ساری در استمفورد بریج به میدان رفت کرد و 52 بازی زیر نظر سرمربی ایتالیایی 13 گل به ثمر رساند و به مقام قهرمانی در لیگ اروپا نیز دست یافت. یوونتوس در سالهای اخیر نشان داده متخصص جذب بازیکنان باکیفیت و آزاد است و در این مدت ستاره هایی همچون آرون رمزی، آدریان رابیو، امره جان، سامی خدیرا و دنی آلوس به صورت رایگان راهی این تیم شده اند.

اما انتقال پدرو و همبازی شدن با کریستیانو رونالدو از یک حیث جالب خواهد شد. این وینگر اسپانیایی در سال 2010 و در جریان برتری 0-5 بارسلونا مقابل رئال مادرید در ال کلاسیکوی نوکمپ، با رونالدو به شدت وارد درگیری لفظی شد و به او گفت که من قهرمان جام جهانی شده ام و تو را نمی شناسم.اوساگوآنا بیاید، پول پرواز را بگیرد!مهاجم نیجریه‌ای پرسپولیس برای بازگشت به ایران دچار مشکل شده و در حال حاضر باید شخصا هزینه سفر خود را پرداخت کند.به گزارش "ورزش سه"، کریستین اوساگوآنا که پس از تعطیلی مسابقات لیگ برتر به دلیل شیوع ویروس کرونا به نیجریه سفر کرده است، هنوز نتوانسته به تهران برگردد و در تمرینات پرسپولیس شرکت کند که مدیریت این باشگاه می‌گوید نمی‌توانند برای خرید بلیت اقدام کنند و با مشکلاتی در این مسیر مواجه هستند.

مهدی رسول‌پناه، سرپرست باشگاه پرسپولیس در خصوص آخرین وضعیت حضور اوساگوآنا در ایران ابراز کرد: من امروز با مدیر برنامه‌های این بازیکن صحبت کردم. پیگیر کارهای او هستیم، اما مشکلی که وجود دارد، این است که پرواز مستقیمی از نیجریه به دبی، دوحه یا ترکیه وجود ندارد.

او ادامه داد: به اوساگوآنا و مدیر برنامه‌های‌اش گفتیم خودتان پول بلیت‌ها را پرداخت کنید که در ایران پول شما را می‌دهیم. حالا قرار است این کار را انجام دهیم تا وقتی به تهران آمد، سریعا نسبت به پرداخت دستمزد او نیز اقدام شود.حضور نماینده فدراسیون پزشکی در تمرین پیکانتمرین امروز تیم پیکان در محل ورزشگاه ایران خودرو برگزار شد و حدود 70دقیقه به طول انجامید.به گزارش "ورزش سه"، نماینده فدراسیون پزشکی ورزشی از ابتدا تا انتهای کار بر آنچه در محل تمرین پیکان و نحوه عملکرد فردی و تیمی اعضا در رعایت بهداشت نظارت داشت و با دکتر علی اکبر نقوی در خصوص نحوه اجرای پروتکل بهداشتی گفتگو کرد.

لازم به ذکر است هر روز قبل از شروع تمرین ،تیم پزشکی از تک تک اعضای پیکان تست تب سنجی به عمل می آید.پاسخ جنجالی مجری معروف به سوال "مسی یا رونالدو؟"گری لینکر، مجری معروف انگلیسی، در مصاحبه‌ای مقایسه جالبی بین لیونل مسی و کریستیانو رونالدو انجام داد.به گزارش "ورزش سه"، بدون هیچ شکی لیونل مسی و کریستیانو رونالدو بهترین بازیکنان نسل خود بوده اند و قطعاً می توان از آنها به عنوان دو تن از شکوهمند ترین بازیکنان تاریخ فوتبال یاد کرد چراکه در ۱۲ سال اخیر ۱۱ جایزه توپ طلا به این دو نفر اختصاص یافته است.

لیونل مسی که تمام دوران فوتبال خود را در بارسلونا سپری کرده، در سال ۲۰۱۹ ششمین توپ طلای خود را به دست آورد تا از این حیث رکورددار شود. از طرفی با وجود نزدیک شدن به سن ۳۳ سالگی هیچ افتی در عملکرد این فوق ستاره آرژانتینی مشاهده نمی شود.

از طرف دیگر کریستیانو رونالدو که حالا ۳۵ ساله شده موفقیت های شگفت انگیزی را در سه باشگاه منچستر یونایتد، رئال مادرید و حالا یوونتوس به دست آورده است. رونالدو نیز همچون مسی با وجود بالا رفتن سن بازیکن تاثیر گذار و تعیین کننده ای به حساب می آید.

با وجود تمام مقایسه هایی که طی این مدت بین مسی و رونالدو مطرح بوده اما ستاره سابق بارسلونا و یکی از معروف ترین مجریان حال حاضر دنیا یعنی گری لینه کر معتقد است که مسی فاصله بسیار زیادی با کریس رونالدو دارد.

لینه کر در مصاحبه‌ای پیرامون مقایسه این دو بازیکن گفت: " مردم به هر لحاظ در زندگی خود دید دوگانه دارند که بحث بین لیونل مسی و کریستیانو رونالدو نیز یکی از آن ها به حساب می‌آید. معمولاً انتخاب کردن یکی از بین دو نفر به این موضوع بستگی دارد که شما هوادار کدام یک از تیم های بارسلونا، رئال مادرید و یا یوونتوس باشید. البته فکر می‌کنم که هیچ مشکلی هم در این موضوع وجود ندارد و قطعا آن را درک خواهم کرد.

من یکی از طرفداران مهم کریستیانو رونالدو به حساب می‌آیم اما نباید در مورد اینکه چه کسی جز مسی بهترین بازیکن تاریخ فوتبال است خیلی بحث و صحبت کنیم. البته این نظر من است و فکر می‌کنم که هیچ رقابت تنگاتنگ و نزدیکی بین این دو نفر وجود ندارد"

لینه کر در ادامه گفت: " به طور قطع لیونل مسی در بارسلونا و در چند مقطع کنار تیم های متشکل از بازیکنان مختلف بازی کرده اما چیز جالب درباره او این است که آمارش در همه مواقع فوق العاده و شگفت انگیز بوده است. بارها شده که او منتقدانش را دعوت به سکوت کرده است و باعث شده که آنها به اشتباه خود پی ببرند. طی فصول گذشته از قدرت بارسلونا کاسته شده اما با این وجود هیچ تغییری در درخشش مسی ایجاد نشده است.

در فوتبال روز دنیا بسیار دشوار است که یک بازیکن با سطح مسی در یک باشگاه باقی بماند. این در حالی است که او از ۱۳ سالگی به اسپانیا سفر کرده و هنوز هم در آنجا باقی مانده است. با این حال در صورتی که او از این تیم به هر دلیلی جدا می‌شد، قطعاً بسیاری او را بی تعصب خطاب می‌کردند."نامجومطلق: کرونا مهم‌تر از گرمای اهواز استمربی استقلال می‌گوید کرونا تاثیر مهم‌تری از گرمای هوا در روند بازی این تیم مقابل فولاد دارد.به گزارش "ورزش سه"، مجید نامجومطلق در پایان تمرین عصر امروز استقلال درباره آخرین وضعیت این تیم اظهار کرد: تمرینات و برنامه‌ریزی خوبی داریم و بازیکنان در شرایط مطلوبی هستند. تمرینات خوبی پشت سر می‌گذاریم و ان‌شاالله هرچه زودتر به مرز آمادگی برسیم و در این شرایط سخت آماده مسابقات شویم.

او در خصوص شرایط زمین تمرینی استقلال عنوان کرد: خدا را شکر وضعیت زمین تمرینی ما خوب است؛ علاوه بر اینکه ما زمین شماره 2 ورزشگاه آزادی را هم برای تمریناتمان در اختیار داریم و هر زمانی که نیاز باشد، در آنجا تمرین می‌کنیم.
مربی استقلال تصریح کرد: تمام شرایط از هر نظر خوب است، اما فقط بحث کرونا وجود دارد که امیدوار هستم مشکلی برای بچه‌های ما ایجاد نکند.

نامجومطلق درباره دیدار مقابل فولاد در اهواز و وضعیت قرمز این شهر از نظر کرونا ابراز کرد: ما تمام این صحبت‌ها را انجام دادیم و این مسائل را گفتیم، اما تصمیم گیرنده افراد دیگری هستند.
او تاکید کرد: اصلا به گرمای اهواز کاری نداریم؛ مشکلِ مهم‌تری از گرما که در اهواز وجود دارد، بحث کرونا است.

مربی استقلال درباره اینکه محل برگزاری دیدار این تیم برابر فولاد در چه شهری خواهد بود، گفت: هنوز هیچ خبری به ما اعلام نکردند.آخرین وضعیت اعضای کرونایی باشگاه سپیدرودعضو تیم پزشکی باشگاه سپیدرود رشت با اعلام اینکه بر مبنای نتایج تست کرونای این باشگاه ۱۵ نفر در گذشته به کرونا مبتلا شده بودند گفت: ۴ نفر دیگه از اعضای باشگاه نیز راهی قرنطیه شدند.به گزارش "ورزش سه"، دکتر احمدرضا فیروزی با تاکید بر اینکه نتایج تست (آی جی آر) ۱۵ نفر از اعضای باشگاه سپیدرود مثبت بود، اظهار داشت: این نوع تست نشان دهنده آنتی بادی در خون فرد بهبود یافته است و بدین معناست که این افراد در گذشته به کرونا مبتلا شدند و سپس بهبود پیدا کردند.

عضو تیم پزشکی باشگاه سپیدرود رشت با یادآوری هشدارهای این باشگاه به مسئولان سازمان لیگ مبنی بر وخیم بودن شرایط تیم در اسفندماه گفت: با توجه به اینکه استان گیلان در همان روزهای ابتدایی درگیر این بیماری بود و بعضی از اعضای تیم سپیدرود رشت در اسفندماه دچار علائم این بیماری شده بودند اما آن زمان امکان انجام تست ها بالینی وجود نداشت.
وی اعضای باشگاه سپیدرود مبتلا به کرونا را بر مبنای تست (آی جی جی) شامل ۹ بازیکن و ۶ کادر اجرایی و مدیریتی اعلام کرد و افزود: خوشبختانه جواب تست (پی سی آر) این افراد منفی بوده و نشان دهنده آن است که در حال حاضر مشکلی از بابت کرونا ندارند.

فیروزی با تاکید بر اینکه در کنار این الزام اصلی باشگاه آزمایش خون را هم تدارک دید که بتوانیم نتایج و گزارش کامل تری در اختیار داشته باشیم بیان داشت: جواب تست ها سرولوژی ما نشان داد که ۴ نفر از اعضای باشگاه دارای آزمایش (آی جی ام) مثبت هستند.
فیزیوتراپ باشگاه سپیدرود رشت از اجرای قرنطینه شدن این ۴ نفر توسط باشگاه خبر داد و تصریح کرد: یک بازیکن و ۳ نفر از کادر اجرایی باید فعلا تحت مراقبت و قرنطینه قرار گیرند تا در چند روز آینده دوباره آزمایشات برای تایید یا رد نتایج قبلی بر روی آنها تکرار شود.

عضو تیم پزشکی باشگاه سپیدرود رشت در ارتباط با وضعیت سایر اعضای باشگاه خاطر نشان کرد: جواب آزمایش مولکولی (پی سی آر) تمام اعضای باشگاه تاکنون منفی اعلام شد که نشان دهنده آن است که عفونت فعالی در حال حاضر در این افراد دیده نشده است.
فیروزی تعداد تست های انجام شده در باشگاه سپیدرود را در روزهای چهارشنبه و پنجشنبه ۵۵ نفر عنوان کرد و افزود: نتایج امروز مربوط به تست هفته گذشته بود که اغلب تست شده ها بومی بودند و امروز ۱۴ نفر از سایر اعضای باشگاه تست های خود را پشت سر گذاشتند که انشالله تا فردا نتایج اعلام خواهیم کرد.ستاره برزیلی در راه بازگشت به پرتغال (عکس)داوید لوییز، مدافع برزیلی آرسنال در مسیر بازگشت به بنفیکا قرار دارد.به گزارش "ورزش سه"، قرارداد داوید لوییز در پایان فصل جاری با باشگاه آرسنال به اتمام خواهد رسید و توپچی ها هنوز اقدامی برای فعال کردن گزینه تمدید یک ساله و حفظ داوید لوییز انجام نداده اند. پس بدین ترتیب بعید است فصل بعد شاهد حضور این مدافع باتجربه و برزیلی در ترکیب آرسنال باشیم. اما داوید لوییز امروز در مصاحبه ای با نشریه پرتغالی رکورد فاش کرد آرزوی بازگشت به بنفیکا را در سر دارد و حتی در این رابطه با رئیس این باشگاه نبیز مذاکراتی داشته است.

داوید لوئیز در این رابطه گفت: "رویای من پایان دادن به دوران ورزشی ام در بنفیکا است. اینکه چه وقت این اتفاق رخ خواهد را نمی دانم، اما بالاخره یک روز فرا خواهد رسید که من در بنفیکا بازی کنم. اما اگر رئیس باشگاه به من اجازه دهد و هواداران بخواهند من دوباره در بنفیکا بازی کنم، این اتفاق خواهد افتاد. این یکی از زیباترین لحظات دوران حرفه ای من خواهد بود."

داوید لوییز درخشش در سطح اول فوتبال اروپا را در باشگاه بنفیکا آغاز کرد و در سال 2011 و بعد از چار سال بازی برای این تیم راهی چلسی شد. او در ادامه در تیم هایی چون پاری سن ژرمن و آرسنال نیز به میدان رفت و حالا به نظر می رسد فاصله ای با پوشیدن دوباره لباس بنفیکا ندارد.رضاوند: موافق تعطیلی لیگ برتر نیستیمهافبک استقلال معتقد است در صورت رعایت پروتکل‌های بهداشتی موافق برگزاری بازی‌ها هستند.به گزارش "ورزش سه"، آرش رضاوند در حاشیه تمرین امروز استقلال اظهار کرد: خدا را شکر شرایط خیلی خوبی داریم. هر روز در دو نوبت صبح و عصر تمرین می‌کنیم و امیدوار هستم با شروع لیگ برتر نتایج قابل قبولی کسب کنیم.
او درباره تعطیلی یا ادامه بازی‌های لیگ برتر عنوان کرد: ما موافق تعطیلی کامل لیگ برتر نیستیم. می‌گوییم اگر مسابقات برگزار می‌شود، به شکلی باشد که بازیکنان آسیب نبینند چون واقعا شرایط خطرناکی است و اگر یک بازیکن مبتلا به کرونا شود، زندگی ورزشی او به خطر می‌اُفتد.

هافبک استقلال تصریح کرد: اگر بتوانیم همانند لیگ‌های اروپایی پروتکل‌های بهداشتی را رعایت کنیم، چرا بازی‌ها برگزار نشود؟ اما واقعیت این است که این مسائل در ایران خیلی کم رعایت می‌شود و همین موضوع برای بازیکنان خطرناک است. به نظرم اگر شرایط بهداشتی به طور کامل رعایت شود، می‌توانیم بازی‌ها را برگزار کنیم.

رضاوند در خصوص تاثیر تعطیلی لیگ برتر بر آمادگی بدنی بازیکنان ابراز کرد: در دو ماهی که تمرینات تعطیل بود، طبق برنامه‌های مربی بدنساز تیم کارمان را انجام می‌دادیم و خدا را شکر شرایط بدنی بازیکنان بسیار خوب است و به نظرم تا 20 روز آینده به آمادگی کامل می‌رسیم.

او یادآور شد: در دو مسابقه‌ی آخری که بحث کرونا بود و بازی‌ها بدون تماشاگر برگزار شد، شرایط خیلی خوبی داشتیم. اختلاف امتیازی تیم‌های بالای جدول کم بود، اما همان دو بازی ما را از شرایط خوبمان دور کرد چون به دلیل کرونا تمرین نکرده بودیم. ما به تیم‌های دیگر کاری نداریم و با شروع لیگ برتر تلاش می‌کنیم تا به برد برسیم.قرارداد ۱۰ میلیاردی مجید حسینی با ترابزون اسپورترابزون اسپور با استفاده از بند تمدید یک ساله، قرارداد مجید حسینی را تا پایان فصل ۲۰۲۰-۲۰۲۱ معتبر کرده است.به گزارش "ورزش سه"، مجید حسینی در دومین فصل حضور در ترابزون اسپور نیز عملکرد خوبی را از خود نشان داد و به مدافع اصلی این تیم ترک تبدیل شد و حالا قطعی شده که فصل آینده را هم در تیم صدرنشین سوپرلیگ ترکیه سپری خواهد کرد.

طبق آنچه که وبسایت های ترک به نقل از منابع معتبر نوشته‌اند، قرارداد حسینی با استفاده از بند تمدید یک ساله، تا پایان فصل ۲۰۲۰-۲۰۲۱ تمدید می‌شود و احتمال دارد در تابستان پیش رو مذاکرات برای تمدید دو ساله نیز انجام شوند.

به نوشته این منابع، قرارداد وی در سال آینده ۶۰۰ هزار دلار معادل چیزی حدود ۱۰ میلیارد تومان خواهد بود و در واقع مدافع ایرانی وضعیت مالی خوبی را هم تجربه خواهد کرد.باقری به پر و پای گل محمدی پیچید (عکس)دو عضو محبوب کادرفنی پرسپولیس امروز توانایی خود را به رخ شاگردان‌شان کشیدند.به گزارش "ورزش سه"، بعد از یک روز تعطیلی، تمرینات امروز پرسپولیس در شرایطی دنبال شد که کادرفنی این تیم در بخشی از آن در غالب دو تیم به بازی گل کوچیک پرداختند که هیجان و کری خوانی بین آنها باعث تعجب بازیکنان نیز شد.

باقری که علیرغم خداحافظی چند ساله از فوتبال هنوز از آمادگی بالایی برخوردار است و این موضوع را طی چند فصل اخیر با حضوری پررنگ در تمرینات و بازی‌های درون تیمی نشان داده، اینبار حسابی به پر و پای یحیی گل محمدی پیچید و تقابل سرمربی و عضو کادرفنی سرخ‌ها با هیجان زیادی از سوی شاگردان دنبال می‌شد.

گل محمدی نیز که در دوران فوتبالی از نظر کیفیت فنی در دفاع میانی حرف زیادی برای گفتن داشت، در این نمایش چند دقیقه‌ای آمادگی خود را به رخ کشید.ورود سازمان بازرسی به ماجرای رضایت‌نامه گل‌محمدیسازمان بازرسی کل کشور درباره نحوه پرداختی‌ها در صدور رضایت‌نامه سرمربی پرسپولیس توسط باشگاه شهرخودرو اظهار نظر می‌کند.به گزارش "ورزش سه"، در حالی که فرهاد حمیداوی، مالک باشگاه شهرخودرو نسبت به عدم پرداخت مطالبات‌شان توسط پرسپولیس در صدور رضایت‌نامه یحیی گل‌محمدی بارها ابراز گلایه کرده، امروز مهدی رسول‌پناه، سرپرست باشگاه پرسپولیس در این باره توضیحاتی ارائه داد.
رسول‌پناه در پاسخ به سوالی مبنی بر اینکه وصول چک‌های شهرخودرو برای صدور رضایت‌نامه یحیی گل‌محمدی انجام شده یا خیر، ابراز کرد: رضایت‌نامه وصول شده است، اما در مورد مباحث آقای حمیداوی باید بگوییم که در خصوص چک‌های ارائه شده به شهرخودرو مشکلی وجود دارد که ما از سازمان بازرسی کل کشور استعلام گرفتیم تا این موضوع را تعیین تکلیف کند.

او ادامه داد: نسبت به اصل قرارداد استعلام گرفتیم چون یک سری اشکالات فنی وجود دارد. یکی از مسائل این است که صاحبان امضای باشگاه پرسپولیس در آن زمان که مدیرعامل یا یکی از اعضای هیأت مدیره باشگاه بودند، این چک‌ها را امضاء نکردند و به همین دلیل شائبه‌هایی وجود دارد. در همین راستا از مراجع نظارتی درخواست ورود به این موضوع را داشتیم.

سرپرست باشگاه پرسپولیس تاکید کرد: این موضوع ارتباطی به خود باشگاه شهرخودرو ندارد و ما باید به مراجع نظارتی چنین مسئله‌ای را بگوییم.ترکیب بایرن مونیخ برابر دوسلدورف مشخص شدبایرن مونیخ امشب در خانه پذیرای دوسلدورف خواهد بود.به گزارش "ورزش سه"، شاگردان هانسی فلیک با برتری مقابل دورتموند در آستانه فتح بوندسلیگا قرار دارند و امشب به دنبال کسب یک پیروزی خانگی برابر تیم رده شانزدهمی دوسلدورف و افزایش شانسی های قهرمانی زودهنگام هستند. بایرن با هفت امتیاز برتری نسبت به دورتموند در صدر جدول قرار دارند.

بایرن مونیخ: نویر- پاوارد- هرناندز- آلابا- دیویس- کیمیچ- گورتزکا- کومان- مولر- گناربری- لواندوفسکی

دوسلدورف: کاستنمیر- هافمن- یورگنسن- بوزک- گیبلمن- زیبرمن-تومی- اشتوگر- مورالس- کارمن- اسکریزبسکیفوری؛ چراغ سبز برای بازگشت لیگ برتر انگلیسبرگزاری مسابقات ورزشی از جمله لیگ برتر وجود نخواهد داشت. البته همه مسابقات باید بدون حضور تماشاگران برگزار شود.به گزارش "ورزش سه"، حالا بیش از دو ماه از آخرین مسابقه برگزار شده در سطح رقابت‌های لیگ برتر انگلیس می‌گذرد چرا که شیوع ویروس کرونا در این کشور باعث شد تمام مسابقات ورزشی از جمله لیگ برتر به حالت تعلیق در بیاید.

دقایقی پیش اما مشخص شد که دولت انگلیس اجازه برگزاری مسابقات از روز دوشنبه را صادر کرده اما تاکید شده که رقابت ها باید پشت درهای بسته و بدون حضور تماشاگران برگزار شود.

رئیس اجرایی لیگ برتر یعنی ریچارد مسترز ضمن تایید این خبر گفت: " لیگ برتر از اعلامیه امروز دولت استقبال می‌کند. ما نمی‌توانستیم بدون حمایت کامل دولت و مسئولان بهداشتی و پزشکی انگلیس به این مهم دست پیدا کنیم. ما به طور موقت تاریخ ۱۷ ژوئن را برای از سرگیری رقابت‌های لیگ برتر مشخص کرده ایم اما با این حال کار زیادی برای حاصل شدن اطمینان از سلامتی افراد پیش رو خواهیم داشت. این موضوع شامل مشاوره با باشگاه‌ها، بازیکنان و مدیران تیم‌ها می‌شود چرا که سلامت همه در اولویت ما قرار دارد. اگر همه چیز به خوبی پیش برود ما امیدوار هستیم که رقابت‌های لیگ برتر از دو هفته دیگر پیگیری شود."هر تصمیمی برای لیگ باید با پاسخگویی همراه باشدعلیرضا مرزبان مربی سابق تیم های سپاهان و پرسپولیس، بهترین تصمیم در شرایط فعلی را گردهمایی نمایندگان و مدیران عامل تیم های لیگ برتری و نظرسنجی از آنها می داند. نظرسنجی ای که با مسئولیت و پاسخگویی آنها توام باشد.به گزارش "ورزش سه"، بحث در مورد برگزاری یا تعطیلی لیگ این روزها به بحث خسته کننده و البته جنجالی در فوتبال ایران تبدیل شده است؛ جایی که تیم های بالایی جدول رده بندی به استثنای پرسپولیس که با اختلافی 10 امتیازی صدرنشین مسابقات است و شانس قهرمانی اش بیشتر از سایر رقباست، تنها مولفق ادامه لیگ است و تیم های دیگر به دلایل مختلف نظیر عدم امنیت بهداشتی و هزینه هایی که باید انجام دهند، از حضور در مسابقات سرباز می زنند و این در حالی است که مالک تیمی نظیر شهر خودرو که در رتبه پنجم جدول رده بندی قرار دارد، به هیچ وجه حاضر به گذشتن از شانس خود برای حضور در بازی های آسیایی نیست و احتمالا مسئولان فولادخوزستان هم که فاصله ای با رتبه چهارم ندارند، دیدگاه مشایهی داشته باشند.

علیرضا مرزبان این مشکل را ناشی از عدم تصمیم گیری سازمان لیگ فوتبال ایران می داند و شب گذشته در گفتگوی زنده اینستاگرامی که او برقرار کردیم، درباره این موضوع اینطور حرف هایش را آغاز کرد: « در فوتبال آلمان سازمان لیگ مسئول تصمیم گیری در رابطه با بوندسلیگای یک و دو است و در رابطه با لیگ های پایین تر فدراسیون تصمیم می گیرد. در حالی که سازمان لیگ در ایران قدرتی ندارند و زیرمجموعه فدراسیون به شمار می آید. در شرایطی که در هیچ لیگ حرفه ای شاهد این موضوع نیستیم و در واقع این سازمان لیگ است که در مورد قراردادهای مالی مختلف مسئول است و در واقع این سازمان است که باید برای فوتبال لیگ برتر ایران و لیگ دسته یک تصمیم بگیرد.»

مربی سابق پرسپولیس و سپاهان سپس به عدم انتخاب مسئولان سازمان لیگ به شکلی دموکراتیک اشاره کرد و ادامه داد:« مشکل این است که سازمان لیگ نماینده باشگاه های ایران به حساب نمی اید و همین باعث می شود که باشگاه ها نظرات این سازمان را قبول نکنند؛ چرا که اعضای آن به شکل دموکراتیک انتخاب نشده اند.»
بخش بعدی حرف های مرزبان در رابطه با راه حلی بود که در این شرایط آشفته می تواند فوتبال ایران را به یک راه حل منطقی و درست برساند. این مربی که اکنون در آلمان حضور دارد و بر چگونگی از سرگیری مسابقات در آلمان اشراف دارد، می گوید در تمامی کشورهایی که در مورد لیگشان تصمیم گیری نهایی شده است مانند هلند، فرانسه، بلژیک و .. این سازمان لیگ بوده که در این خصوص به جمع بندی رسیده و حرف هایش را در مورد لیگ ایران اینطور ادامه می دهد:« راه حل این است که سازمان لیگ با حضور مدیران عامل تمامی باشگاه های لیگ یک و لیگ برتر، کنگره ای تشکیل دهد؛ کنگره ای که در آن مسئولان سازمان لیگ، مسئولان فدراسیون پزشکی- ورزشی، مسئولان وزارت بهداشت، نیروهای امنیتی و سایر مقامات مرتبط با این موضوع حضور داشته باشند و سپس موافقان و مخالفان دیدگاه های خود را در رابطه با اتمام یا ادامه لیگ ارائه دهند و سپس در این مورد رای گیری شود تا دیدگاهی دموکراتیک در رابطه با سرنوشت لیگ به دست بیاید.»

البته مرزبان به ابعاد دیگر این ماجرا هم اشاره می کند و می گوید:« در این گردهمایی ممکن است، برخی باشگاه ها موافق ادامه لیگ باشند و برخی باشگاه ها خواهان تعطیلی مسابقات شوند. برخی باشگاه ها هم شاید دلشان بخواهد از مسابقات انصراف بدهند که این موضوع هم اصلا ایرادی ندارد. البته این را نباید فراموش شود؛ اینکه هر تصمیمی گرفته می شود، باید با مسئولیت و پاسخگویی همراه باشد و اینطور نباشد که یک حرفی بزنیم و دیگر پاسخگوی عواقبی که دارد، نباشیم.»

او در ادامه به یک موضوعی اساسی اشاره می کند و حرف هایش را اینطور با حمایت از ادامه مسابقات فوتبال در ایران از سر می گیرد:« ببینید ما فقط نباید به یک جنبه از این ماجرا نگاه کنیم. الان بازی های ملی پیش روی ما قرار دارند و باید بازیکنان لیگ رفته رفته آماده مسابقات شوند؛ اگر بازی های لیگ تعطیل شوند، چطور می خواهیم ملی پوشانمان را آماده رقابت های ملی حساسی که در پیش داریم، کنیم.»
سرمربی فصل گذشته نفت مسجد سلیمان در ادامه همین موضوع به مشکل دیگری که برگزار نشدن بازی ها ایجاد خواهد کرد اشاره کرد و افزود:« چیزی که وجود دارد، این است که هیچ تضمینی برای ریشه کن شدن ویروس کرونا وجود ندارد. اگر تا پاییز یا تا پایان سال جاری ویروس کرونا در کنار ما باشد؛ آن وقت چه تصمیمی برای فوتبال باید گرفت. پس بهترین راه این است که مسابقات را با رعایت پروتکل های بهداشتی ادامه دهیم و به صورت فشرده بازی های این فصل را تمام کنیم. چیزی که الان در آلمان اتفاق افتاده و با 5 بازی دیگر مسابقات تمام می شود.»

از مرزبان در رابطه با تست های مثبتی که این روزها در فوتبال ایران صحبت از آنها وجود دارد، پرسیدیم و او اینطور پاسخ داد:« اتفاق این یک حسن است که با آن می توانیم بازیکنان آلوده را قرنطینه کنیم ولی برای انجام تست ها باید به باشگاه های ایرانی که همگی دولتی هستند، کمک های لازم شود. همانطور که می دانید تمام باشگاه ها در ایران دولتی هستند، حتی آنهایی که به اصطلاح خصوصی هستند، به نوعی به دولت وصل می شوند. پس دولت می تواند در این زمینه به باشگاه ها کمک کند و من می دانم که با پرسنل پزشکی کاربلد و متعهدی که در باشگاه ها حضور دارند و با کمک هایی که وزارت بهداشت انجام خواهد داد، این کار شدنی و عملی است.»

سوال بعدی ما از مرزبان در رابطه با نگرانی برخی فوتبالیست ها از ابتلا به ویروس کرونا و پایان دوران حرفه ای فوتبال آنها، بود که او اینگونه به این موضوع واکنش نشان داد:« بله این یک موضوع خاص است و نگرانی وجود دارد. این نگرانی بیشتر هم به خاطر خانواده های فوتبالیست ها و اهالی فوتبال است ولی تحقیقات علمی نشان داده که اصلا چنین چیزی وجود ندارد و حتی اگر هم فوتالیستی به ویروس کرونا مبتلا شود، پس از دو سه هفته استراحت می تواند سلامت خود را به دست بیاورد. در آلمان که مورد مرگی میان بازیکنان فوتبال به دلیل ابتلا به ویروس کرونا ثبت نشده است.»طلسم عجیب شالکه در روز پیروزی مهم فرانکفورتبازی های بوندسلیگا عصر امروز با برگزاری چهار دیدار پیگیری شد.به گزارش "ورزش سه"، در روزهایی که به علت شیوع ویروس کرونا رقابت های فوتبال در بیشتر نقاط دنیا لغو شده، دل هواداران فوتبال به دنبال کردن بوندسلیگا خوش است و عصر امروز نیز چهار دیدار در چارچوب این رقابت ها برگزار شد که در ادامه نتایج آن را مرور خواهیم کرد.

هوفنهایم در این هفته موفق شد با تک گل دقیقه 42 ببو ماینتس را مغلوب کند و به سه امتیاز این دیدار دست یابد. هوفنهایم حالا با کسب این پیروزی 42 امتیازی شده و با قرار گرفتن در رتبه هفتم همچنان شانس کسب سهمیه لیگ اروپا دارد. ماینتس رده پانزدهمی نیز همچنان خطر سقوط را حس می کند.

اما در دیگر دیدار فرانکفورت موفق شد با نتیجه 1-2 از سد ولفسبورگ گذر کند. آندره سیلوا در دقیقه 27 برای ولفسبورگ موفق به گلزنی شد، اما در ادامه امبابا و کامادا دو بار برای فرانکفورت گلزنی کردند تا فرانکفورت با این برتری در رتبه دوازدهم قرار گیرد و ولفسبورگ نیز در رده ششم باقی ماند.

اما شالکه در ادامه روند عجیب شکست های متوالی این هفته با تک گل دقیقه 33 لئوناردو بیتنکورت مغلب وردربرمن شد. شالکه با این شکست در رتبه دهم جدول قرار گرفت و وردربرمن همچنان رتبه نوزهم را به خود اختصاص داده است.

اما هرتابرلین نیز موفق شد با دو گل آگزبورک را مغلوب کند. دیلرسون در دقیقه 33 و کریستوف پیانتک در دقیقه 93 دو گل هرتا ر به ثمر رساندند. هرتا با این برتری در رتبه نهم قرار گرفت و  آگزبورگ نیز در رتبه دوازدهم باقی ماند.یک پیشنهاد لیگ برتری دیگر برای فیلیپ کوتینیوبه نظر می‌رسد که آرسنال هم به جمع مشتریان فیلیپ کوتینیو اضافه شده است.به گزارش "ورزش سه"، فیلیپ کوتینیو بازیکنی بود که با شور و اشتیاق فراوان در نقل و انتقالات زمستانی سال ۲۰۱۸ و به امید کسب موفقیت های بیشتر و بالا بردن جام های فراوان به بارسلونا پیوست. با این حال اما ستاره برزیلی هیچ گاه نتوانست روزهای خوبی را در نوکمپ تجربه کند؛ موضوعی که باعث شد او خیلی زود و بعد از تنها چند ماه به شکل قرضی راهی بایرن مونیخ شود.

اگرچه کوتینیو شروع خوبی در جمع باواریایی‌ها داشت اما رفته رفته اوضاع در بایرن نیز پیچیده شد و اخیراً تیم آلمانی به شکل رسمی اعلام کرد علاقه ای به دائمی کردن قرارداد هافبک برزیلی ندارد و در نتیجه کوتینیو در پایان فصل به نوکمپ بازخواهد گشت.

از طرفی گفته می شود که باشگاه کاتالانی هم هیچ علاقه ای به حفظ فیلیپ کوتینیو ندارد. به نظر می رسد که بارسا قصد دارد برای تامین منابع مالی به منظور جذب لائوتارو مارتینز، کوتینیو را به فروش برساند.

طی هفته‌های گذشته شایعاتی درباره علاقه چند تیم لیگ برتری به کوتینیو مطرح شد. به نظر می‌رسد تیم‌هایی نظیر منچستریونایتد، چلسی و لسترسیتی خواهان جذب این بازیکن هستند اما حالا le10sport مدعی شده که آرسنال هم به جمع مشتریان کوتینیو اضافه شده و میکل آرتتا قصد دارد برای تقویت خط هافبک خود این بازیکن را به خدمت بگیرد.خبر خوب به بارسلونا؛ ستاره اسپانیایی در راه بازگشتممکن است تیاگو، هافبک اسپانیایی بایرن مونیخ فصل بعد دوباره در ترکیب بارسلونا بازی کند.به گزارش "ورزش سه"، در حالیکه اخبار حاکی از احتمال فراوان تمدید قرارداد تیاگو با بایرن مونیخ است، نشریه بیلد در گزارشی مدعی شد این بازیکن هنوز در مورد آینده تصمیم نگرفته و احتمال بازگشت به بارسلونا بعد از سپری کردن هفت فصل درخشان در مونیخ برای تیاگو وجود دارد. خبری که مایه مسرت مدیران و هواداران بارسا خواهد شد.

تیاگو در تاریخ چهارم می با مدیران بایرن مونیخ دیدار داشت و در آنجا مذاکرات به مرحله نهایی رسید، اما این هافبک اسپانیایی خواهان زمان بیشتری در مورد تصمیم گیری در خصوص آینده شد. تیاگو و همسرش همچنان در فکر بازگشت به اسپانیا برای ادامه زندگی هستند و بزرگ شدن فرزندان در سرزمین مادری، بزرگ ترین انگیزه تیاگو در خصوص احتمال انتقال به بارسلونا برای فصل بعد است. البته تیاگو در رختکن بایرن مونیخ بازیکنی محبوب به شمار می آید و هانسی فلیک او را به مثابه یکی از رهبران مهم ترکیب تیمش خطاب می کند.

بعد از نینمکت نشینی های متوالی و حضور ستاره های بزرگی مانند آندرس اینیستا و ژاوی در ترکیب اصلی، تیاگو در سال 2013 و به عنوان اولین خرید پپ گواردیولا راهی بایرن مونیخ شد و در این هفت سال افتخارات فراوانی را نیز کسب کرد. بارسلونا علاقه زیادی به همکاری مجدد با تیاگو دارد و ممکن است فصل بعد شاهد حضور دوباره او در نوکمپ باشیم.جلسه انصاری در باشگاه پرسپولیسمحمد انصاری امروز با حضور در باشگاه با مهدی رسول پناه جلسه و دیدار داشت.به گزارش "ورزش سه"، مدافع چپ پای پرسپولیس که در ابتدای فصل بعد از مذاکره با ایرج عرب و در شرایطی که مدعی پیشنهاداتی از سوی دیگر تیم‌ها بود در نهایت قراردادش را با سرخ‌ها تمدید کرد، امروز با حضور در باشگاه با سرپرست این تیم دیدار کرد و در خصوص مسائل مختلف از جمله دریافتی‌ها و مطالباتش به گفتگو با رسول پناه پرداخت.مالکی: حق پرسپولیس قهرمانی‌استستاره تیم شاهین بوشهر در لیگ نوزدهم می‌گوید در صورت عدم برگزاری لیگ باید لیگ بعدی را بیست تیمی کنند.به گزارش "ورزش سه"، حسین مالکی وینگر تیم فوتبال شاهین بوشهر درباره وضعیت تیم خود گفت: خدارا شکر چند روز قبل تست کرونا دادیم و همه اعضای تیم منفی اعلام شدند. قرار است در کرج اردوی ده روزه برگزار کنیم و برای مسابقات آماده شویم. وضعیت خیلی خوبی در هفته‌های ابتدایی نیم‌فصل دوم داشتیم و تعطیلی لیگ بسیار به ضرر ما شد.

وی در ادامه گفت: دل همه مردم برای فوتبال تنگ شده، ما هم همین شغل را داریم و امیدوارم که با رعایت پروتکل‌های بهداشتی این مسابقات انجام بشود. البته سلامتی اولویت اول همه فوتبال ایران است. قطعا حرف‌های زیادی برای گفتن خواهیم داشت و ان‌شاءالله بتوانیم از انتهای جدول با انجام بازی‌های خوب جدا شویم. مردم بوشهر لایق بهترین‌ها هستند و قطعا تمام تلاش را می‌کنیم تا این سهمیه را حفظ کنیم.

وینگر خوزستانی تیم شاهین بوشهر همچنین گفت: اگر به هر دلیلی مسابقات برگزار نشد، من فکر می‌کنم باید لیگ هجده تیمی شود چرا که تیم‌های پایین جدولی خیلی وضعیت نزدیکی به هم دارند و هر هفته می‌تواند جایگاه تیم‌ها را جابه‌جا کند، در خصوص بالای جدول و با اختلافی که پرسپولیس دارد، حق پرسپولیس قهرمانی است. امیدوارم بهترین تصمیم در این خصوص گرفته شود و تمام جوانب سنجیده شود.آخرین دستورالعمل فیفا در خصوص جریمه آب دهانرئیس دپارتمان داوران از آخرین دستورالعمل فیفا در خصوص جریمه پرتاب آب دهان و سایر اقدامات مشابه خبر داد.به گزارش "ورز شه"، علیرضا سهرابی در گفتگویی با سایت فدراسیون فوتبال در این باره عنوان کرد: با توجه به تاثیر عمده فراگیری ویروس کوئید 19 فدراسیون جهانی فوتبال، فیفا آخرین دستورالعمل درباره جریمه پرتاب آب دهان را به فدراسیون های عضو به شرح زیر اعلام کرد:

به منظور اجتناب از امکان سرایت ویروس، برخی از برگزارکنندگان مسابقات شیوه نامه هایی را تهیه نمودند که توصیه کرده بازیکنان در طول مسابقه از پرتاب آب دهان یا اقدامات مشابه (برای مثال تمیز کردن بینی) خودداری نمایند.

طبق قوانین بازی"انداختن آب دهان بر روی هر شخص" یک تخلف قابل اخراج (کارت قرمز) است. با این وجود، هرگاه انداختن آب دهان به این شکل نباشد، نمی توان آن را به عنوان یک تخلف قابل اخطار (کارت زرد) تلقی کرد. زیرا برای مقامات رسمی مسابقه (داوران) غیر ممکن است تا تمامی صحنه ها را شناسایی کنند، چرا که پرتاب آب دهان می تواند در هر جایی از زمین، در هر زمانی و اغلب دور از توپ (برای مثال زمانی که بازیکن پیش از صحنه بعدی بازی به منظور جایگیری کردن، حرکت می نماید) اتفاق بیفتد. در نتیجه، خارج کردن آب دهان "به معمول" و سایر اقدامات مشابه در طول مسابقه به عنوان یک تخلف قابل کارت زرد منجر به عدم یکنواختی و بی عدالتی خواهد شد.

برهمین اساس هرگاه برگزار کننده مسابقات خواستار اجرای شیوه نامه های مربوط به پرتاب آب دهان (و سایر موارد مشابه) می باشند، هر نوع تصمیم انضباطی باید توسط برگزار کننده مسابقات یا فدراسیون فوتبال مربوطه بعد از مسابقه اتخاذ گردد.رئال مادرید و خداحافظی با یک رویای بزرگ!پل پوگبا، ستاره فرانسوی منچستریونایتد دیگر جایی در برنامه های رئال مادرید ندارد.به گزارش "ورزش سه"، از همان تابستان سال 2016 که پل پوگبا از تورین راهی منچستریونایتد شد، زین الدین زیدان علاقه زیادی به خرید هافبک هموطنش نشان داد و نام پوگبا همیشه در لیست خرید رئال مادرید قرار داشت، اما نشریه دیلی میل مدعی شد زیزو دیگر اصراری به خرید این بازیکن ندارد.

قرارداد پل پوگبا یک سال دیگر با منچستریونایتد به اتمام می رسد و در صورت عدم توافق برای تمدید قرارداد، شیاطین سرخ چاره ای جز فروش او ندارند، اما در این شرایط مالی وخیم کمتر باشگاهی حاضر به پرداخت دستمزد هنگفت پل پوگبا خواهد بود. بر خلاف تابستان سال گذشته، زیدان دیگر خواهان حضور پوگبا در برنابئو نیست و مصدومیت های متوالی و رفتارهای پرحاشیه باعث شده رئال مادرید از خیر جذب این ستاره فرانسوی بگذرد.

پل پوگبا از ماه سپتامبر تنها دو بار در ترکیب منچستریونایتد به میدان رفته و اغلب بازی های این فصل را به علت مصدومیت از دست داده است. به نظر می رسد در این شرایط تنها یوونتوس علاقمند به جذب پل پوگبا باشد و البته آنها نیز اولویت شان را روی گزینه معاوضه بازیکن قرار داده اند. بدین ترتیب لحظه به لحظه احتمال ماندن پل پوگبا در اولدترافورد افزایش خواهد یافت و با توجه به شرایط نه چندان تیم های بزرگ اروپایی از نظر مالی، بعید است تیمی در تابستان برای خرید او اقدام کند.تمرین پرسپولیس تحت‌تاثیر کری با یحیی گل‌محمدیکری‌خوانی مربیان فضای جالبی را در تمرین امروز پرسپولیس به وجود آورده بود.به گزارش "ورزش سه"، سرخپوشان پایتخت بعد از یک روز استراحت، امروز مجددا به تمرینات بازگشتند و زیر نظر کادر فنی به مرور کارهای تاکتیکی پرداختند.
قبل از آغاز تمرین کادر فنی در دو گروه سه نفره به بازی گل‌کوچک پرداختند. تلاش آنها برای بردن این بازی و گلزنی، فضای جالبی را ایجاد کرده بود و سایر بازیکنان نیز این بازی را با هیجان دنبال می‌کردند.

تمرین امروز با صحبت‌های گل‌محمدی برای بازیکنان و سپس گرم کردن زیر نظر مربی بدنساز آغاز شد. بخش نخست تمرین آقاوسط بود که در قالب سه گروه انجام شد.

سپس پاسکاری تحت فشار در دو گروه و بین ۴ تیم انجام شد و بازیکنان باید در نهایت توپ را وارد دروازه‌های کوچک می‌کردند.
در پایان نیز فوتبال درون تیمی در نیمی از زمین انجام شد. یحیی گل‌محمدی در این بخش در میانه میدان بود و نکات فنی لازم را به بازیکنان گوشزد می‌کرد.

در این تمرین هم همانند روزهای قبل تمام موارد مربوط به رعایت پروتکل های بهداشتی و ضدعفونی نقاط مختلف ورزشگاه و همچنین وسایل تمرین با دقت انجام شد.چک‌های بدون امضاء پرسپولیس به شهرخودرو!سرپرست باشگاه پرسپولیس درباره چک‌هایی که به باشگاه شهرخودرو تحویل داده بودند، توضیحاتی عنوان کرد.به گزارش "ورزش سه"، مهدی رسول‌پناه در گفت‌وگو با خبرنگاران در مورد مسائل مختلفی صحبت کرد که در ادامه می‌خوانید:

* دستور کار امروز جلسه پرسپولیس؟
در جلسه امروز امروز مصوباتی در مورد پرداخت بازیکنان داشتیم تا حداقل کف پرداختی را که به بازیکنان داخلی داشتیم به خارجی ها هم پرداخت کنیم. بحث خصوصی سازی مطرح شد و در رابطه با برخی دیون فوری که باید پرداخت می شد، تصمیم گیری شد.

* آیا در مورد اولتیماتوم AFC به باشگاه های بدهکار هم در جلسه صحبتی شد؟
بله به امید خدا در زمان یکی دو ماهه ای که داریم اکثر طلبکارانی که به محاکم قضایی شکایت کرده اند را پرداخت کرده ایم. هنوز رقم دقیق را نمی دانیم ولی پرداخت می کنیم.

* پرسپولیس از استوکس درخواست غرامت کرده. این غرامت چقدر است؟
غرامتی که ما درخواست کردیم بر اساس قرارداد است ولی تصمیم اصلی را فیفا می گیرد که حالا به صورت رای به ما ابلاغ خواهد شد.

* بشار رسن چه زمانی وارد ایران خواهد شد؟
او به زودی وارد ایران می شود و قرار است دو سوم قراردادش را به او در بدو ورود بدهیم. او حتما می آید و اگر هوایی هم نشود، به صورت زمینی به ایران بازخواهد گشت.

*آیا درست است که آقای هاشمی هنوز قرارداد الحاقیه با کارگزار را با توجه به اینکه خودش اظهار نظر نمی‌کند، امضا نکرده است؟
اختلاف در هیأت مدیره طبیعی است ولی اختلاف بین اعضا، کذب محض است. در رابطه با بحث امضای الحاقیه، یکی از اعضای هیأت مدیره و سرپرست باشگاه طبق اساسنامه قرارداد  را امضا می‌کنند. در مصوبه هیأت مدیره هر سه نفر این موضوع را امضا کرده‌اند.

* آیا چک های شهر خودرو پاس شده است؟
در رابطه با رضایت‌نامه، بله وصول شده است. چک‌های شهر خودرو مشکلی دارد که از بازرسی کل کشور استعلام کردیم که بررسی شود.

* آیا برای دریافت رضایت نامه شکایت کرده‌اید؟
نسبت به اصل قرارداد بله، اما مبلغ قرارداد نه؛ در واقع اشکالات فنی. یکی از مسائل این است که صاحبان امضاء یعنی مدیرعامل یا یکی از اعضای هیأت مدیره در باشگاه پرسپولیس در آن زمان امضاء نکرده‌اند.

* تکلیف اعضای هیأت مدیره باشگاه پرسپولیس چه می‌شود؟ هنوز قرار نیست اعضای جدیدی اضافه شوند؟ برخی رسانه‌ها از آقای علیپور در این باره نام برده‌اند.
این مسائل در حوزه مجمع باشگاه است و طی روزهای آینده این موضوع تعیین تکلیف می‌شود.

* از وضعیت اوساگوآنا خبر دارید؟ گفته می‌شود از مسؤولان باشگاه پرسپولیس ابراز دلخوری کرده و گفته که به ایمیل‌های من پاسخ نمی‌دهند.
من امروز با مدیر برنامه‌های او صحبت کردم. پیگیر کارهای او هستیم، اما مشکلی که وجود دارد، این است که پرواز مستقیمی از نیجریه به دبی، دوحه یا ترکیه وجود ندارد. حتی گفتیم خودتان پول بلیت‌ها را پرداخت کنید که در ایران پول شما را می‌دهیم. حالا قرار است این کار را انجام دهیم تا وقتی به تهران آمد، سریعا نسبت به پرداخت دستمزد او نیز اقدام کنیم.

* آیا نامه‌ای به باشگاه شهرخودرو ارسال کردید و صحبت‌های خود را به صورت مکتوب هم عنوان کردید؟
این موضوع ارتباطی به خود باشگاه ندارد و ما باید به مراجع نظارتی چنین مسئله‌ای را بگوییم.

* چه زمانی این کار انجام می‌شود؟
در حال تدارک انجام این کار هستیم.

* موضوع تمدید قراردادهای بازیکنان پرسپولیس را پیگیری می‌کنید؟ چندی پیش علی علیپور اعلام کرد آماده تمدید قرارداد است، اما خبری نشده.
بحث تمدید قرارداد در حوزه اختیارات سرپرست و سرمربی تیم است که آقای یحیی گل‌محمدی نیز چند روز قبل به ما گفتند که بعد از 9 بازی آینده تعیین تکلیف می‌کنند.

* به‌عنوان مسؤول باشگاه پرسپولیس، تا چه اندازه از اساسنامه فدراسیون فوتبال مطلع هستید؟ برخی افراد مثل آقای سعید آذری از عدم مشارکت اعضاء برای اصلاح اساسنامه ابراز گلایه داشتند.
ما هم خودمان اصرار به اصلاح اساسنامه داریم و نماینده حقوقی ما به‌عنوان نماینده باشگاه در فدراسیون فوتبال حضور دارد و نظرات باشگاه را اعمال می‌کند.

* یک سری مباحث درباره قراردادها و درآمدهای فوتبالیست‌ها مطرح است. باشگاه پرسپولیس چقدر از قراردادهای بازیکنان را پرداخت کرده است؟ اگر لیگ لغو شود یا ناتمام بماند، کسر قرارداد شامل حال بازیکنان می‌شود؟
در این باره باید هیأت مدیره باشگاه تصمیم بگیرد، اما اگر لیگ لغو شود، تابع قوانین فدراسیون فوتبال و سازمان لیگ هستیم و هرچه بگویند، انجام می‌دهیم. بازی‌ها باید برگزار شود. بحث سلامتی بازیکنان هم برای ما اهمیت دارد، اما باید بپذیریم که تابع قوانین هستیم و هرچه سازمان لیگ بگوید، آن را اعمال می‌کنیم.

* آیا تست کرونا آنقدر گران است که برخی باشگاه‌ها ابراز گلایه کنند؟
این مسائل بهانه است چون چنین چیزهایی برای سلامتی بازیکنان اهمیت دارد. هر باشگاهی باید ارزش قائل شود و بازیکنان برای او مهم باشند که به مسئله سلامتی‌شان توجه کند. اگر بحث آزمایش‌ها نبود، چند بازیکن کرونای خود را منتقل می‌کردند. اگر الزامات سازمان لیگ انجام نمی‌شد، شاید ما هم این موضوع را متوجه نمی‌شدیم. اگر باشگاه‌ها بخواهند این موضوع را انجام دهند و همراهی کنند، هیچ مشکلی وجود ندارد.دو مدعی اصلی سری آ از نظر روبرتو مانچینیروبرتو مانچینی سرمربی تیم ملی ایتالیا می‌گوید که یوونتوس و لاتزیو دو مدعی اصلی سری آ هستند و اینتر هم می‌تواند به جمع آنها اضافه شود.به گزارش "ورزش سه"، بیش از دو ماه پیش بود که شیوع گسترده ویروس کرونا در قاره اروپا باعث شد مسابقات فوتبال از جمله سری آ به حالت تعلیق در بیاید. اخیراً اما مشخص شد که رقابت های کوپا ایتالیا از ۱۲ یا ۱۳ ژوئن و مسابقات سری آ از ۲۰ ژوئن پیگیری خواهد شد.

در حال حاضر رقابت تنگاتنگی در صدر جدول رقابت های سری آ وجود دارد چرا که یوونتوس تنها با یک امتیاز بیشتر نسبت به تیم شگفتی‌ساز لاتزیو در صدر جدول قرار گرفته است.

سرمربی تیم ملی ایتالیا یعنی روبرتو مانچینی درباره شروع مجدد رقابت‌ها و مشکلاتی که ایجاد خواهد شد می‌گوید: " مربیان با مشکلاتی مواجه خواهند شد چرا که بازیکنان به مدت دو ماه در خانه تمرین کردند و بازگشت سریع به رقابت آسان نخواهد بود. سرعت بازی ها در بوندس لیگا بسیار کند و ناخوشایند بود. فکر می‌کنم که در سایر لیگ ها نیز چنین اتفاقی رخ خواهد داد."

مانچینی درباره تیم‌های مدعی برای کسب عنوان قهرمانی سری آ نیز گفت: " فکر می‌کنم که یوونتوس و لاتزیو تا اواخر لیگ با یکدیگر رقابت خواهند داشت اما با این حال ما در بوندسلیگا شاهد بودیم که مزیت بازی خانگی کاملا از بین رفته است. با توجه به این موضوع فکر می‌کنم که برای اینتر هم احتمال بازگشت وجود داشته باشد. ما می‌توانیم شاهد شگفتی‌های زیادی باشیم اما با این حال یوونتوس شانس اصلی است چرا که آنها تیم بسیار بزرگی هستند."جلسه خصوصی سازی در باشگاه استقلال (عکس)جلسه خصوصی سازی امروز در باشگاه استقلال برگزار شد.به گزارش "ورزش سه"، جلسه مربوط به خصوصی سازی باشگاه استقلال بعد از ظهر امروز در دفتر احمد سعادتمند مدیر عامل این باشگاه برگزار شد.

در این جلسه آقایان ابوالقاسم شمس معاون سازمان خصوصی سازی، دکتر جمشید تقی زاده معاونت پارلمانی و حقوقی وزارت ورزش و مرتضی فلاح مدیر کل حقوقی وزارت ورزش حضور داشتند.

در این نشست مباحث مربوط به خصوصی سازی باشگاه استقلال مطرح و دکتر سعادتمند مدیر عامل باشگاه نیز گزارش مبسوطی از روند کنونی این پروسه ارائه داد.تولد بازی در تمرین استقلال (عکس)بازیکنان استقلال امروز تولد سرپرست و مربی تیم خود را جشن گرفتند.به گزارش "ورزش سه"، سعید رمضانی دیروز و مجید نامجو مطلق امروز جشن تولدشان بود و همین مسأله باعث شد بازیکنان استقلال پیش از شروع تمرین امروز تولد این دو نفر را جشن بگیرند.

بازیکنان استقلال پیش از شروع تمرین امروز استقلال دور هم جمع شدند و با دست زدن برای سعید رمضانی و مجید نامجو مطلق تولد آنها را تبریک گفتند.

تمرین تیم فوتبال استقلال از دقایقی پیش در مجموعه ورزشی انقلاب آغاز شده است.سیتی هم به جمع مشتریان مدافع ناپولی اضافه شدبه نظر می‌رسد پپ گواردیولا و منچسترسیتی هم به جمع مشتریان کالیدو کولیبالی اضافه شده اند.به گزارش "ورزش سه"، کالیدو کولیبالی بازیکنی بوده که طی سالیان گذشته عملکرد درخشانی در ترکیب ناپولی ارائه داده و همواره فرم خوب خود را حفظ کرده است؛ موضوعی که باعث شده در یکی دو فصل گذشته بسیاری از باشگاه‌های بزرگ اروپایی به دنبال جذب او باشند.

مدافع ۲۷ ساله ناپولی تا سال ۲۰۲۳ با این تیم قرارداد دارد اما با این حال گفته می‌شود که او روزهای آخر حضور خود را در این تیم ایتالیایی پشت سر می‌گذارد. همچنین از تیم‌هایی نظیر لیورپول و پاری سن ژرمن به عنوان جدیدترین مشتریان کالیدو کولیبالی یاد می‌شود.

حالا و در همین رابطه خبرنگار معروف انگلیسی یعنی دانکن کاستلز مدعی شده که منچسترسیتی هم به صف مشتریان مدافع سنگالی ناپولی اضافه شده است. بر این اساس پپ گواردیولا قصد دارد هر طور که شده برای بهبود فاز دفاعی تیمش کولیبالی را به خدمت بگیرد. گفته می‌شود که منچسترسیتی با رئیس باشگاه ناپولی یعنی اورلیو دی لورنتیس نیز مذاکرات خود را آغاز کرده است.